<MOH id = 0 >	12 Kó:r Wahotahshatahrháhse' Tsi Nikarihotahsiónkwen 
<MOH id = 1 >	
<MOH id = 2 >	
<MOH id = 3 >	Ó:nen'k tsi tenkataterénhsaron'. Iah ki' nen' ne thé:nen tekáhsta thaón:ton', nok ó:nen'k tsi enkatená:iehste' tsi naho'tèn:shon onkwatahshatáhrhahse' 
<MOH id = 4 >	
<MOH id = 5 >	
<MOH id = 6 >	****** Result for Image/Page 32 ******
<MOH id = 7 >	32 
<MOH id = 8 >	2 CORINTHIANS 12 
<MOH id = 9 >	tánon' tsi naho'tèn:shon ne Roiá:ner rakerihotahsién:ni. Shaià:ta ne rón:kwe riienteríhne né: ne Kerístos nikwekòn:ne. Wahathará:tate' tánon' né: ne ahsénhaton tkaronhiá:te' niahà:re'. Tóka' ka'k nón:we ne kaié:ri iawén:re niiohserá:ke kí:ken eh niiawèn:'en. Iah tewakaterièn:tare' thí:ken rón:kwe tóka' ken raoieròn:ta' tóka' ni' ken raotónhnhets onthará:tate'. Rawenní:io khok nen' nè:'e roterièn:tare'. 
<MOH id = 10 >	Tsi nahò:ten' wa'kì:ron', kwah Rawenní:io khok roterièn:tare' tóka' ken ne tho rón:kwe raoieròn:ta' tóka' ken ki' raotónhnhets onthará:tate'. Nok ki' tsi rotharatá:ton tánon' karonhià:ke niahà:re'. Tánon' tho nón:we nia'teiorì:wake iahothón:te'ne', né: ne sótsi iorihwanehrakwahténion ne aiehthá:rahkwe'. Tehirénhsarons thí:ken rón:kwe. Tsi nahoià:tawen' nek ki' enkathró:ri' tsi niwaktsi'ió:ha. Tóka' akéhrheke' takataterénhsaron', iah ki' tetewakatónhnho'kte'. Kwah ki' nek iekèn:'a tsi orihwí:io nahò:ten' wakhtharáhkwen, nok enkate'nién:ten' ne tóhsa sótsi é:so akì:ron'. Tho néntewe' iah ónhka tsi nítson sénha è:neken thahakohá:ren' tsi ní:ioht tsi sewatkáhthon tsi niwatieránion, ò:ni' tsi niwá:ken. Orihwiio'ón:we ó:nen nè:'e enkhthá:rahkwe' ne iorihwanehrakwahténion's wakatkáhthon. Né: aorì:wa' shaià:ta ne ranehsonhró:non raonkwè:ta' tahotó:ri' nahakeronhiá:kenhte', né: naontá:we' tóhsa sótsi akatatonníheke'. Áhsen nia'ká:ienhte' wahiianiténhten' ne Roiá:ner ne é:ren ahahá:wihte' kí:ken karonhiakénhsera'. Nok tontaharihwa'será:ko', "Thok ní:kon tesatonhontsó:ni ahshá:wake' ne nakitén:ra't. Tho nikahá:wi akkweniáhtshera' kwah ísi' nón:we nika'shátste' nó:nen ní:se' iah tesonhnha'shátste'." Tóka' káti' ne Kerístos tió:konte' 
<MOH id = 11 >	
<MOH id = 12 >	
<MOH id = 13 >	****** Result for Image/Page 33 ******
<MOH id = 14 >	33 
<MOH id = 15 >	2 CORNTHIANS 12 
<MOH id = 16 >	tahakwawihátie' ne raokweniáhtshera', kwah akwatshennonniahtsherá:kon tsi akatahthá:rahkwe' tsi niwaktsi'ió:ha. Kwah wakatshennón:ni tsi waktsi'ió:ha, ò:ni' ne aionke'nikonhrakaré:wahte', ò:ni' aionkkèn:ron', ò:ni' aonkwentora'sehátie', tánon' aonkeronhiakenhátie'. Tóka' káti' Kerístos raorihónnia't ne nó:nen waktsi'ió:ha konhnha'shátste' káti'. 
<MOH id = 17 >	
<MOH id = 18 >	
<MOH id = 19 >	Kó:r Ia'tehshakononhtónnions Tsi Nihá:ti ne Roiá:ner 
<MOH id = 20 >	
<MOH id = 21 >	
<MOH id = 22 >	Ratikwekonhátie's ne Corinth 
<MOH id = 23 >	
<MOH id = 24 >	
<MOH id = 25 >	Kwah í:ken tsi teiotenonhwarorì:tonte' tsi nikatiéhrhahkwe'. Nok í:se' iahsékhreke' neh nátiere'. Í:se' aowenhkénhen ne ahskwatatià:se'. Tóka' nì:'i iah ónhka thé:nen teionkón:ni, sha'té:ioht ki' tsi tho niwakkwénion tsi ní:ioht ne kwah thonátte' ne ronterihwahnótha'. Ne shitewakwé:kon, akwé:kon ka'nikonhriiohtsherá:kon tsi naho'tèn:shon watio'tèn:'en, ò:ni' ne kwah iorihowá:nen's ne iorihwanehrakwahténion wakotáhsion. Né: tsi niwe'nehstánion tsi wakerihwató:ken tsi katerihwahnótha'. Oh ní:ioht tsi sénha í:se' wa'kwakarèn:ratshe' tsi ní:ioht ne ronatia'kè:shon ne thonehtáhkwen's, kwah thok khok ní:kon tsi iah tekwari'wanontón:ni nahskwakarià:khse'? Aiesewathontátsheke' aonsahskwa'nikónhrhen'se' tsi iah nì:'i tetewatierí:ton. Kanonhtonniónkwas shé:kon iaonsakwanatahré:nahse' ne ahsénhaton niaká:ienhte'. Nok shé:kon ki' iah thaonkhrie'niáksteke'. Kwah se' í:se' tekwatonhontsó:ni, nok iah né: ne tsi nahò:ten' aiesewaién:take'. Ne ratiksa'okòn:'a iah tehonaterihwaién:ni nahshakonaten'nikòn:raren' tsi nonkwá: ne ronwatiièn:'a, nok ne rotikstén:ha ronónha ronaterihwaién:ni ne ahshakonaten'nikòn:raren' ne shakotiien'okòn:'a. Ne káti' karihón:ni kwah akwatshennonniahtsherá:kon tsi énttion' tsi niwátien, ò:ni' kwah akonha'tsíwa. Kà:ron káti' ken nenhskwanó:ronhkwe' 
<MOH id = 26 >	
<MOH id = 27 >	
<MOH id = 28 >	****** Result for Image/Page 34 ******
<MOH id = 29 >	34 
<MOH id = 30 >	2 CORINTHIANS 12 
<MOH id = 31 >	tsi nì:'i niiawe'towá:nen tsi kwanorónhkhwa'. Sewerien'tí:io's tsi iah othé:nen tekwahrie'niakste'tén:ni tóka' ónhka eniaiè:ron' wa'kwa'nikonhrhà:ten'. Thé:nen ken roti'nikonhrhà:ton tsi nihá:ti iekheiatenniéhton ne tsonhà:ke. Wahihretsá:ron' ne Titus ne iahtshisewanatahré:nahse'. Iahiiató:ri' ne ronatén:ro à:ne'. Iah ne Titus tehtshisewa'nikonhrha'tén:ni, iah ò:ni' nì:'i. Eh tho ken ní:ioht tsi sewanonhtónnions tsi kwah í:ken tsi tionkwatatéhnhe' ne sewahén:ton? Orihwí:io tsi teionkwahthá:rahkwe' ne Rawenní:io, tsi Kerístos se' iakwakwé:kon. Nok tewatenro'okòn:'a í:se' sewarihwà:ke tsi niionkwaié:ren. Thiwákhteron's nó:nen téntke' tóka' iah sha'onkwa'nikòn:ra thakénhake'. Thiwakhteron'ón:we sewatia'kè:shon tensewarihwatirón:take', tensewatate'nósha', tóka' ò:ni' tensewatatenà:khwa'se', tóka' ò:ni' ensewatetshénhake', tóka' ò:ni' taiesewatatenowenhtanión:hahse', tóka' ò:ni' aiesewatshoken'tonníhake' tánon' taiesewatate'nikonhrakaré:wahte'. Kwah ò:ni' thiwákhteron's nontié:renk aiesewanaiéhake' sok eh naietsonhnho'ténhake' tsi ní:ioht ne tehatinenhrahríhtha'. Wákhteron's ne Rawenní:io enhakwatehénhseron' nó:nen shé:kon ienskwanatahré:nahse'. Tentewakkahserà:rake' né: tsi sewatiohkowá:nen shé:kon iah tesewahtsakwaríhsions ne sewarihwanera'áktshera'. Shé:kon nè:'e sewaterihwahtentia'tonhátie's tsi naho'tèn:shon ne ken'téhsera', iah teiotkwénie's, atehénhsera'.