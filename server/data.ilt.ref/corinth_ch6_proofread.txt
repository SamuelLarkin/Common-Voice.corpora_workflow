<MOH id = 0 >	6 Skátne ionkwaió'te' ne Rawenní:io, kwa'nekén:nis káti' naesewaniáhese' ne raotennitenráhtshera'. Kahiatonhseratokénhti wathró:ris tsi Rawenní:io rá:ton, "Ó:nen ia'káhewe' wa'koniatahónhsatate' tánon' tsi ó:nen wa'tisatonhóntsohse' aiesaia'takéhnha', tá:ke' tánon' wa'kon'niá:kenhte'." Ó:nen ia'káhewe' òn:wa wenhniserá:te' ne akon'niá:kenhte'. 
<MOH id = 1 >	
<MOH id = 2 >	
<MOH id = 3 >	****** Result for Image/Page 16 ******
<MOH id = 4 >	16 
<MOH id = 5 >	2 CORINTHIANS 6 
<MOH id = 6 >	Iah teiákenehre' ne ónhka aionkhirihwáhrho' tsi nahò:ten' ionkeniio'tátie'. Iatiate'niéntha' ká:ti' ne tóhsa taiakeni'niósken'ne'. Akwé:kon ki' wè:ne' iakenón:nis tsi Rawenní:io shakeniio'ténhse'. Tiótkon thiionkenihrhá:re' asé'ken nia'té:kon tewéhtha' ne iah tetkaié:ri, ne ò:ni' ne aieronhiá:ken' tánon' sewatié:rens ionkeniientehrhà:'on naionkeniténhta'ne'. Ionkeniientehrhà:'on ò:ni' naionkhírio' tánon' tsi iontatehnhotónhkhwa' ieionkhí'teron tánon' ionkhikarewáhton ne ratinatakárias, iontiatatia'takéhnhen ionkeniió'te' sewatié:rens iah teionkení:ta's tánon' iah tha'tewatska'hóntie'. Iatiate'niéntha' ne tóhsa taiakeni'niósken'ne', ionkeni'nikonhraién:ta's tánon' ionkeni'nikonhrí:io, tionkenirihwaié:ri tánon' Ro'nikonhratokénhti tiótkon iakwakwé:kon, tánon' ne onkeninoronhkhwáhtshera' ne nè:'e kwah tokèn:'en iorihwí:io. Tó:kenske tsi nahò:ten' iatiá:ton tsi Rawenní:io raoio'ténhsera' ionkenihá:wi tsi ionkeniio'tátie'. Iohní:ron teiontiatohetstánion, ne ò:ni' nahò:ten' tiontiatá:ti tánon' tsi niiontiatié:ren nek ne tkaié:ri tsi niiatiatiéhrha'. Ótia'ke' wa'onkhikwénienhste', ehtà:ke enionkhiión:ni', enionkhihsennó:wanahte', ò:ni' enionkhiiatéha'te', tiótkon nek ne orihwí:io nahò:ten' iatiá:ton. Ótia'ke' wahonnì:ron' iah tó:kenske té:ken. Ótia'ke' iah teionkhiienté:ri, ok ní:se' kwah tokèn:'en takeniienté:ri. Tsi shí:ken ne iakenihé:ions nok ki' iakenónhnhe'. Iontiathrewáhton, nok iah ki' nowén:ton teionkhiiahséhton. Iah teionkwakwátshe' nohontsa'kéhkha, nok ionkwakwátshe' tsi nonkwá:ti ne karonhia'kéhkha. Tewatenrò:shon ne Corinth tó:kenske tsi nahò:ten' iatiá:ton nó:nen eniakenì:ron' ionáktote' ne onkenerià:ne ne í:se' sewarihwà:ke. Iah nì:'i tha'tekwanonhiani'ékhon ne onkeninoronhkhwáhtshera'. Kwanorónhkhwa', ok ní:se' iah 
<MOH id = 7 >	
<MOH id = 8 >	
<MOH id = 9 >	****** Result for Image/Page 17 ******
<MOH id = 10 >	17 
<MOH id = 11 >	2 CORINTHIANS 6 
<MOH id = 12 >	tetisewatkà:was ne sewanoronhkhwáhtshera' ne onkenirihwà:ke. Tho ní:ioht tsi enkwahtháhrhahse' tsi ní:ioht tsi enkhehtháhrhahse' ne kheien'okòn:'a. Aiesewathontátsheke' aiesewanaktó:ten' ne sewerià:ne ne onkenirihwà:ke. 
<MOH id = 13 >	
<MOH id = 14 >	
<MOH id = 15 >	Raononhsatokénhti Rawenní:io Ronhnhe'ón:we 
<MOH id = 16 >	
<MOH id = 17 >	
<MOH id = 18 >	É:ren íseweht tsi nón:we nihón:ne's ne iah tethonehtáhkwen tsi nihaweiennò:ten' ne Rawenní:io! Enwá:ton' ken ne tiakonkwe'taié:ri skátne ahonnè:sheke' ne ronnonkwe'táksen's? Nè:'e ken shà:ka ne teiohswáthe' tánon' tetiò:karas? Iatén:ro ken ne Kerístos tánon' ótkon? Enwá:ton' ken ne tiakawehtáhkwen tsi nonkwá:ti ne Niióhne sha'ka'nikòn:ra akénhake' ne iah tetiakawehtáhkwen? Tho ónhte ken tió:nakte' ne Rawenní:io raononhsatokenhtì:ke ne kaia'tonni'shòn:'a? Ononhsatokénhti ne wáhi tsi tiónhnhe' ò:ni' ontionhà:ke nón:we nihèn:teron ne ronhnhe'ón:we Rawenní:io. Né: se' aorì:wa' rá:ton, "Eniakwakwekonhatiè:sheke' Ì:'i ne raotiní:io enkénhake' tánon' akwé:kon Ì:'i akonkwè:ta' enkénhake'." Roiá:ner ò:ni' rá:ton, "Ietshiiátka'wh tánon' é:ren íseweht, tóhsa ken' nia'sewá:ier ne nahò:ten' iah teiotkwéniens. Thó:ne enskwaié:na', tánon' kwaien'okòn:'a enskénhake'. 
<MOH id = 19 >	
<MOH id = 20 >	
<MOH id = 21 >	****** Result for Image/Page 18 ******
<MOH id = 22 >	18 
<MOH id = 23 >	2 CORINTHIANS 7 
<MOH id = 24 >	Kwah akwé:kon ne ronnón:kwe tánon' ne konnón:kwe kheien'okòn:'a enskénhake' tsi 
<MOH id = 25 >	
<MOH id = 26 >	
<MOH id = 27 >	Ì:'i khok Rawenní:io wake'shatstenhserowá:nen."