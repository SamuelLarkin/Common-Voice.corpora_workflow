<MOH id = 0 >	11 Kó:r Tánon' ne Iah Tehonteri'wahnotahtsherí:io's 
<MOH id = 1 >	
<MOH id = 2 >	
<MOH id = 3 >	Kahská:neks naiotòn:'on ne ahskwate'nikonhrí:iohste', shé:kon ò:ni' nó:nen kwah ostón:ha tewakatenonhwarorì:tonte'. Naiesewathontátsheke'! Kwah í:ken tsi teiohnó:tes tsi ní:ioht tsi tewaka'nikónhrhare' ní:se' sewarihwà:ke. Nakenoronhkwáhtshera' tho nitiótte' tsi ki' nihianorónhkhwa' ne Rawenní:io. Tewakatonhontsó:ni ne iaiesewatahsónteren', kwah né: khok ne aiesewarihwatokénhake' tsi nonkwá: ne Ié:sos Kerístos. Kwah tsi ní:ioht ne iakón:kwe tsi iakorihwató:ken tsi nonkwá: ne rón:kwe ronwara'sehstén:ni tsi enhotíniake', tánon' ò:ni' shé:kon iah teienahkwaienté:ri tsi niió:re 
<MOH id = 4 >	
<MOH id = 5 >	
<MOH id = 6 >	****** Result for Image/Page 28 ******
<MOH id = 7 >	28 
<MOH id = 8 >	2 CORINTHIANS 11 
<MOH id = 9 >	iaiakóniake'. Wákhteron's tsi niioia'tawèn:'en ne Eve nontié:renk tho ní:ioht tsi tenietshi'nikonhrakén:ni'. Ne ò:niare ka'nikonhrhà:tha', tánon' waharihwakwé:ni' ne Eve nakarihwanéra'ke'. Ne nen' né: shà:ka ne sewanonhtonniónhtshera nontié:renk enietshi'nikonhrotá:ko', tánon' ne enkarihón:ni' iah thieskaié:ri tsi naonsesewarihwatokénhake' tsi nonkwá: ne Kerístos. Kwahronka'tén:ni tsi nonkwá: ne Ié:sos, tánon' wesewaié:na' ne O'nikonhratokénhti, ò:ni' tesewéhtahkwe' nonkwaterihwahnotáhtshera'. Nok wesewathón:tate' ne ónhka'k akò:ren aonsaietshiiaterihwahnóthahse' thiká:te' tsi ní:ioht tsi ionkwaterihwà:note' tsi nonkwá: ne Ié:sos. Ó:nen ki' wesewatateweiennén:ta'ne' thika'nikòn:rate' aonsesewaié:na', ò:ni' ne aontesewéhtahkwe' thiká:te' ne aterihwahnotáhtshera'. Í:kehre' kwah ónhte eh tho niwakkwénion tsi ní:ioht thí:ken ne kwah ronterihwahnotahtsheráksen's ne shakonathaharakwáhtha'. Tóka' nòn:wa iah eh tho teioiánere' tsi tekatá:tis tsi ní:ioht ne ronónha, nok kwah ki' eh tho niwakaterièn:tare'. Tánon' ki' ò:ni' ó:nen kwah teiohswáthe' tsi sewate'nehstén:ni ne tsonhà:ke. Tewakaterien'tawenriè:'on ónhte ken tsi ehtà:ke wakatatón:ni tánon' tsi na'kwakwénienhste' tsi wa'katerihwahnó:ten' ne Rawenní:io raoterihwahnotáhtshera'? Ne kwah iah thé:nen teioká:raien! Tsi náhe sewentióhkwakon nón:we niwatió'tehkwe', ne aktè:shon nonwéhshon tkentiohkwakè:ron, ne thonehtáhkwen's né: ionkkarià:khse', aiaiè:ron tsi ní:ioht ne tekheiato'ktahkwenníhahkwe', ne naón:ton' ní:se' akwahsnié:nen'. Shé:kon ò:ni' thé:nen tewakatonhontsó:ni, iah tewakè:ron takwa'nikonhrhá:ren'. Kwah orihwí:io, tohkára nihá:ti ne Roiá:ner ronwaio'ténhse' ne Macedonia 
<MOH id = 10 >	
<MOH id = 11 >	
<MOH id = 12 >	****** Result for Image/Page 29 ******
<MOH id = 13 >	29 
<MOH id = 14 >	2 CORINTHIANS 11 
<MOH id = 15 >	nón:we nithoné:non taionkhawíhten' tsi nahò:ten' taonkwatonhontsó:ni. Kwah iah thahò:ten' tekwakste'tén:ni tsi nitiawé:non, tánon' iah ò:ni' nowén:ton thakwakstè:ten'. Tsi niiorihwiio'ón:we tsi Kerístos rihtharáhkwen, kwah iah ónhka ne Achaia thaiekwé:ni' ne taiónktahste', né: tsi iah tekwakaraién:ni tsi kwaio'ténhse'. Nok iah ki' nek té:ken tóka' ken iah thakwanorónhkhwake'? Rawenní:io roterièn:tare' tsi kwanorónhkhwa'! Ienkatahsónteren' tho nenwatierenhátie' tsi nòn:wa nikatiéhrha', ne akakwé:ni' ne ronatia'kè:shon ne iah tehonterihwahnotahtsherí:io's ne tóhsa ahonate'shennaién:ta'ne' ne tahontaterénhsaron' tánon' ahontónheke' né: sha'onkwaio'ténhsera. Thí:ken ronnón:kwe iah té:kenske té:ken tsi ronterihwahnótha', iah ronónha tehshakoia'tarákwen ne Rawenní:io. Iah thiehatiia'taié:ri ne ahonterihwahnóthake' tsi nihonnowénhtha' ne raotiio'ténhsera', tánon' tsi nihontiéhrha' oh naiá:wen'ne' tho nihatiia'tò:ten' tsi shí:ken ní:ioht ne kwah Rawenní:io aontahshakotenniéhton ne ahonwaterihwahnóthahse' ne Kerístos. Kwah iah ki' teionekhé:renht! Shé:kon ki' ne ranehsonhró:non enhakwé:ni' ne raronhia'kehró:non ahatatón:ni' ò:ni' kahswathéhtshera' akénhake'. Kwah káti' iah thé:nen teiorihowá:nen tóka' ne raonkwe'ta'shòn:'a ne ranehsonhró:non né: ronatkonwarorókston ne karihwiióhston akonwaio'tenhséheke'. Nok ki' tsi ieió:to'kte' tenhonaterihwa'serákwahse' tsi nihatiio'tenhserò:ten'. 
<MOH id = 16 >	
<MOH id = 17 >	
<MOH id = 18 >	Kó:r Raronhiá:kens Tsi Raterihwanótha'
<MOH id = 19 >	
<MOH id = 20 >	
<MOH id = 21 >	Iah tha'tewakatonhontsó:ni ónhka tsi nítson aionnonhtónnionhwe' kwah tewakatónhnho'kte', ánion ki' tewakatonhnhò:kthak tánon' ostón:ha akenaiéhake'. Kí:ken 
<MOH id = 22 >	
<MOH id = 23 >	
<MOH id = 24 >	****** Result for Image/Page 30 ******
<MOH id = 25 >	30 
<MOH id = 26 >	2 CORINTHIANS 11 
<MOH id = 27 >	tsi naho'tèn:shon katónnions nòn:wa iah eh tho té:ioht tsi nihakhró:ri ne Roiá:ner tsi nahò:ten' akì:ron' kí:ken na'orihò:ten taiontaterénhsaron', ne ki' ne kwah eh tho ní:ioht tsi wákhthare' tsi ní:ioht ne thotónhnho'kte'. Nok tsi náhe ronatiohkowá:nen tehonataterénhsaron, tsi né: nihatiiéhrha' ne ronnonhontsa'kehró:non, tho ki' ò:ni' nì:'i néntiere'. Ísewehre' kwah í:ken tsi sewattókha's, kwah ká:ti' thisewa'nikonhrí:io tsi thiietshiién:nis ne tiakotónhnho'kte'. Thiietshiién:nis akò:ren aietshiianerenhserónnien', ok ò:ni' taietshiiéhtahkwe', ok ò:ni' thiaietshiionhnharíkhon', tánon' ò:ni' aietshi'nikonhrakaré:wahte'. Katéhens nakì:ron' tsi niionkwatsheiarón:tahkwe' ne tho naionkwaié:ren! Tóka' rotikwénion ne tahontaterénhsaron', tho ò:ni' nì:'i niwakkonhsahní:ron ne takataterénhsaron'. Tsi nihatinekwenhsò:ten's rón:ton ken Hebrew nahatiia'tò:ten'? Ì:'i ki' ò:ni'. Tsi nonkwá: ne karihwiióhston Shita'ehró:non ken rón:ton? Ì:'i ki' ò:ni'. Abraham ken nón:we nithonathwatsirí:non? Ì:'i ki' ò:ni'. Kerístos ken ronwaio'ténhse'? Tho ní:ioht tsi wákhthare' tsi ní:ioht ne thotónhnho'kte'. Nok sénha ì:'i kehnhahtsherí:io tsi ní:ioht ne ronónha! Sénha ì:'i é:so watio'tèn:'en, sénha ì:'i é:so wakatehnhó:ton tsi ní:ioht ne ronónha, sénha ì:'i é:so ionkenonhwáre', é:so iorì:wake seréka aonkihé:ion. Né: sha'akwaià:ta Shita'ehró:non wísk nieioiénhton ionkenonhwáre', né: ne áhsen niwáhsen tánon' tióhton niiorì:wake nó:nen énska ienká:ienhte'. Áhsen nieioterátston kà:nhien iontiénhton ne Romans. Énska ieioterátston ionkenenióien, né: naonkerióhton. Áhsen nieioterátston wa'onkwathonwaríhsien', ò:ni' sewahsón:ta tánon' sewenhnísera awèn:ke wake'sko'kéhrha'. Iotka'tátie' tsi ní:ioht tsi tekatawénries eh konhnháhere' 
<MOH id = 28 >	
<MOH id = 29 >	
<MOH id = 30 >	****** Result for Image/Page 31 ******
<MOH id = 31 >	31 
<MOH id = 32 >	2 CORINTHIANS 11, 12 
<MOH id = 33 >	kaniatara'kéhshon, tsi nonkw: ne ratinénhskwas, tánon' ne né: sha'akwaià:ta, ò:ni' ne iah tehatishita'ehró:non's, iotteronhtòn:ne ne kanatakónhshon, né: shà:ka ne kahenta'kehkó:wa, ò:ni' ne kaniatara'kehkó:wa, ò:ni' ne iah teiakorihwiióhston. Ioio'tenhserahní:ron. Iotka'tátie' ò:ni' iah tewakí:ta's, katonhkária'kskwe' tánon' wakenia'táthens. Iotka'tátie' iah thia'tekaié:ri tsi niwakékhwaien, ò:ni' tsi nón:we nakate'kwáhsen', ò:ni' ne akwatsherónnia't naontia'tataríhen'. Ne kèn:'en iotiéhton, kwah thia'tewenhniserá:ke tsi tewakatate'nikónhrhare' tsi ia'tekheianonhtónnions nakohrèn:shon ne tiakawehtáhkwen. Né: nó:nen ónhka'k iah teie'shátste', thó:ne ki' tho ní:ioht tsi kattó:kas tsi waktsi'ió:ha. Nó:nen ónhka'k karihwanera'aktsherá:kon nia'ontatia'ténhawe', kwah tio'taríhen's ne akwerià:ne tsi niwake'nikonhráksen's tánon' wakhswà:tani. Tóka' iah thiátiere' ne takataterénhsaron', né: ki' tenkerénhsaron' tsi nahò:ten' wake'nehstén:nis tsi iah teke'shátste'. Ne Rawenní:io raónha ne ka'níhsera' í:ken ne Roiá:ner Ié:sos ronwahsennaiénhsek tsi nén:we! Roterièn:tare' tsi iah tewakanowénhton. Damascus shiehé:ke's, ne rakó:ra roià:tanonhne' Ronontí:io Aretas wa'tehshakó:tahste' ne ratí:nonhne' tsi ioten'enhrakahrón:ton ne kaná:takon naiontié:na'. Nonkwatenro'shòn:'a a'thé:rakon wa'ontia'títa' tánon' tsi iohsonhtakà:ronte' nón:we na'tiontia'tóhetste' tsi taionkwatsnénhtahkwe' tánon' sahi'niá:ken'se' naiontié:na'. 