<MOH id = 0 >	5 Kí:ken tewaieròn:ke ne teskaieròn:tare' tsi ní:ioht ne wa'tohseró:ton tsi kèn:'en tewanákere' tsi ionhontsá:te'. Nok kí:ken ne a'tóhsera' nó:nen enkarihwahtòn:ton, ionkwaterièn:tare' ne Rawenní:io kwah tsitewaia'tátshon ó:ia' ensehshonkwanákton' tsi nón:we ientsitiónhnheke'. Tho iontientáhkhwa' iah tho 
<MOH id = 1 >	
<MOH id = 2 >	
<MOH id = 3 >	****** Result for Image/Page 13 ******
<MOH id = 4 >	13 
<MOH id = 5 >	2 CORINTHIANS 5 
<MOH id = 6 >	tekanonhsò:ten's tsi shí:ken ní:ioht ne ónhka'k aiakononhsison'ónhake', nok karonhià:ke nón:we tkakè:ron iah nen' nè:'e nonwén:ton thiakarihwén:ta'ne'. Tsi shé:kon kén:tho ítewe's tsi ionhontsá:te', kwah tionkwaonniseratihénthos tsi na'teionkwatonhontsó:ni karonhià:ke nón:we iaonsetiónhnheke'. Tewahská:neks nonkwatónhnhets akaié:na' á:se' oieròn:ta'. Kí:ken tsi a'tohserakónhshon tewen'terón:ton kwah iakaonshenèn:ne tsi niiakohwíshens kí:ken nonkwaieròn:ta' tsi ní:ioht naióksteke'. Nok iah ki' né: teiorì:wa' tsi eh niionkwaià:tawens, tóka' ken né: tsi ítewehre' ne aetewatewén:tehte' nonkwaieròn:ta' tsi nienkénheie'. Né: aorì:wa' ne ítewehre' taetewatatawístahkwe' nonkwaieròn:ta' ne ionhnhe'ón:we. Rawenní:io se' akwé:kon niehokwénion ne tahshonkwaté:ni'. Shonkwe'nestén:ni ne Rao'nikòn:ra' tsi eh nenhá:iere'. Tió:konte' sewa'nikonhrahnirónhak! Tsi náhe' shé:kon tewakwé:kon nonkwaieròn:ta' iah tewá:tons naetewakwekónhake' ne Roiá:ner, tsi nentewaié:na' ne karonhia'kéhkha oieròn:ta' thó:ne enwá:ton' entewakwé:kha'ne' ne Roiá:ner. Nok tewehtáhkwen nón:we nitionhnhétie', iah neh tsi nahò:ten' ne tetewakà:nere'. Teiotonhontsóhon naionkwa'nikonhrahnirónhake', asé'ken sénha ne tewarákwas ne taetewatekháhsi' nonkwaieròn:ta' tánon' Roiá:ner skátne iaonsetewen'terón:take'. Ok ò:ni' tóka' skátne aetewen'terón:take' ne Roiá:ner, tóka' ò:ni', í:non niió:re na'taietewátereke', shé:kon ki' nen' nè:'e tewate'niéntha' naontahtshitewa'nikonhraié:rite'. Akwé:kon ne Kerístos tsitewaia'tátshon tenhshonkwaia'tó:rehte' naioianeréhake' tóka' ò:ni' tó: naontakahetkén:take' tsi naionkwatié:ren ne tewaieròn:ke tsi náhe' tionhnhétie' 
<MOH id = 7 >	
<MOH id = 8 >	
<MOH id = 9 >	*taetewatatawístahkwe' - to change 
<MOH id = 10 >	
<MOH id = 11 >	
<MOH id = 12 >	****** Result for Image/Page 14 ******
<MOH id = 13 >	14 
<MOH id = 14 >	2 CORINTHIANS 5 
<MOH id = 15 >	Niióhne Nieiontatia'ténhas ne Ón:kwe 
<MOH id = 16 >	
<MOH id = 17 >	
<MOH id = 18 >	Ionkwaterièn:tare' nahò:ten' kén:ton nahonwakwénienhste' ne Roiá:ner, ò:ni' kwah ieiakhi'nikonhrà:reks ne nia'teionkwè:take raonhà:ke niá:ien'. Rawenní:io raonhà:'a khok roterièn:tare' tsi nitewaweiennò:ten', nok aiá:wens aesewaterièn:tarake' tsi nitionkwe'tò:ten's. Iah shé:kon teiakwate'niéntha' ne énska khok shé:kon iaonsaká:ienhte' ne taiakwataterénhsaron'. Nok teionkwatonhontsó:ni ní:se' ahskwakweniénhsthake', ne nó:nen skátne ísewe's ne iah tehotirihwató:ken, ò:ni' tehonataterénhsaron oh naiohtónhake' tsi ahonwananonhtonniónhseke' ne otia'kè:shon. Tóka' tho naióhton iah teiakwa'nikonhrakwé:kon, ne ki' nen' nè:'e tsi na'teiakwátere' ne Rawenní:io. Nok ki' tóka' kwah iakwa'nikonhrakwé:kon í:se' nen' nè:'e ensewaianeráhsten'. Né:ne Kerístos raonoronhkwáhtshera' ionkwahá:wi. Kwah se' orihwí:io iontión:ni tóka' shaià:ta shakawenheià:se' nakotia'kè:shon, tho káti' nì:'i tewaià:tare'. Kwah ki' kanenhrakwé:kon tsi shonkwenheià:se' ne Kerístos. Ne iorihón:ni rawenhé:ion né:ne tóhsa ia'taonsaionkwaia'tíhston tsi aonsetiónhnheke', tóhsa ì:'i khok aetewatatehià:rake', nok aetewaskéhnha' ne raónha aontahtshitewa'nikonhraié:rite'. Nok tsi niká:ien ne rawenhé:ion káti' shotonhnhé:ton nì:'i onkwarihwà:ke. Kwah í:ken tsi iakwatate'nikòn:rare' ne tóhsa taiakhiia'tó:rehte' nonkwehshòn:'a oh nahonnonhnno'ténhake', tho sá:ne ieioterátston tho ní:ioht tsi tehtshitewaia'toréhton ne Kerístos. Ónhka ne Kerístos raonkwè:ta' í:ken kwah á:se' shotòn:'on. Nahò:ten' ne iotohétston akwé:kon ka'nikonhrhèn:'en, orihwakwé:kon 
<MOH id = 19 >	
<MOH id = 20 >	
<MOH id = 21 >	****** Result for Image/Page 15 ******
<MOH id = 22 >	15 
<MOH id = 23 >	2 CORINTHIANS 5, 6 
<MOH id = 24 >	á:se' tsón:ni. Rawenní:io akwé:kon eh nihóhson! Thotórion ne Kerístos skén:nen ahrón:ni' tsi na'tetewátere', nok ki' shonkwaio'tenhserá:wi ne skén:nen aetión:ni' tsi na'tehónteron nakohrèn:shon tánon' ne raónha. Tsi nahò:ten' iakwén:tons ne Rawenní:io nikwé:kon ne Kerístos shakó:wiskwe' ne skén:nen ò:ni' naonsahshako'nikónhrhen'se' ne kèn:'en ronnonhontsa'kehró:non. Nok ì:'i shonkwaio'tenhserá:wi ne aiethiiohétsta'se' ne raoterihwahnotáhtshera' tsi nonkwá: ne skén:nen. Tionkhiiatenniéhton ne ahshakwatátia'se' ne Kerístos, ò:ni' ne Rawenní:io tshisewanitenhtà:se' ne ahskwatahónhsatate' nonkwaterihwahnotáhtshera'. Kerístos shakwatatià:se', ò:ni' kwah tionkwa'nikonhrahsa'áhton tsi kwari'wanontón:nis sasewarihwahserón:ni tsi na'tesewátere' ne Rawenní:io. Kerístos iah nowén:ton tehorihwanéren! Nok ne Rawenní:io eh nontahó:tate' tsi shí:ken ní:ioht ne ahorihwanéren, eh naontá:we' ne Kerístos ahshonkwarì:wawa'se' ne Rawenní:io ahshonkwaié:na'.