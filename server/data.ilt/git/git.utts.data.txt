(git0183 "helt wil luu neda hlo'odihl k'uuhl" )
(git0184 "ii luu sbag̲ayt jok̲s dip k̲'amlax̲ yeltxw g̲anhl wekt sbag̲ayt jits'aawit" )
(git0185 "g̲o'ohl lax̲yiphl gitwinhlguu'l lax̲ sa tustgi." )
(git0186 "wilaaxdiit k'uhl yee, g̲anwila gigi'ydiithl yejasxw dim wila g̲anjijok̲diit." )
(git0187 "ii 'nithl adaawk̲ tun ant mehlihl wila wis dip k̲'amlax̲ yeltxw." )
(git0188 "yukw dim aksxwt g̲o'ohl adigwil hahlut'ax̲hlxwhl aks dis wilt" )
(git0189 "ga'ahl wil luu hetxwhl wihl k̲'ap gedii ts'im akssi." )
(git0190 "lax̲ t'img̲est wil 'nii t'aahl ha'niilaahl g̲aak̲ ii x̲bul g̲abiihl hli hlgit." )
(git0191 "ii wilk'iit bak̲diit dimt ksi guutdiit ii k̲'ap sim lukw'il g̲al sdint." )
(git0192 "nee diit da'ak̲hlxwdiit dim k̲'am ligi hlendindiit." )
(git0193 "wilk'iit uu'wis k̲'amlax̲ yeltxwt luux̲hoon g̲anhl wil'naat'ehls luux̲hoon gun hlimootxwt." )
(git0194 "ii silg̲a wil wok̲'esxwdiit dim ksi yuxwihl akssi," )
(git0195 "ii hlaa luu gwelkwhl akssi," )
(git0196 "ii aluut'aat as dip 'nidiit, wil k̲'ap gedii wila jebihl lo'opsi." )
(git0197 "iit 'nii hooxhl ha'niilaahl g̲aak̲ lax̲ t'img̲est." )
(git0198 "g̲asg̲oohl sdinhl lo'opsi g̲anwilt uu'wdiit wil'naat'ehl lax̲ gibuu g̲anhl gisk̲'aast." )
(git0199 "iit gukws da'witxwdiithl lo'opsi g̲o'ohl anjok̲." )
(git0200 "ii wilk'ii hashetsdiithl tets dim sg̲a'wadiit g̲o'ohl sdik'iin." )
(git0201 "ii hlag̲ook̲ dim bekwhl anwo'otxwgi ii sim luu wila jiiphl lo'op tunsi." )
(git0202 "nee diit naa ji ant wilaaxhl ji wila daa'wihlt." )
(git0203 "ii sim lukw'il k'aa g̲etxwhl g̲oots k̲'amlax̲ yeltxw." )
(git0204 "iit wilk'ii jeps k̲'amlax̲ yeltxwhl ksinaahlx̲xw dim hooyit ji hlaa yukwt." )
(git0205 "ii algax̲t, iit gun jebihl xpts'en ahl bag̲adilhl dim ant gehlxwhl g̲an." )
(git0206 "ii sim ndehl wila jebihl sigedim g̲anhl jipjepdiitsi, xpts'en." )
(git0207 "ii hlaa hagun bekwhl wo'otxwgi, 'nit wil sim hogax̲ wila hlisxwhl xpts'en tunsi." )
(git0208 "ii 'nit tun ant dimootxw dim aat'iks 'wii t'isim g̲anjok̲ as k̲'amlax̲ yeltxw." )
(git0209 "ii hetxwhl xpts'en tunsi, ii gi'namtxw dim wat." )
(git0210 "ha'nii laahl g̲aak̲ dim wat." )
(git0211 "hets'im x̲bag̲eeg̲ahl huwilp ahl lax̲ ts'eehl ksit'ax̲ ahl la'oo'y." )
(git0212 "ii 'nekw win k'ag̲a bax̲ ksit'ax̲." )
(git0213 "ii sim k'aa dak̲'ahl wila litxwhl huwilpsi." )
(git0214 "ii litxwhl xpts'en hlag̲a'aak̲hl huwilp mehla ky'ulhl sim'oogit," )
(git0215 "k'i'yhl k̲'aaxdix g̲a'negwihl win suwii hetxwhl mehla k'i'yhl huwilp lax̲ k̲'elt." )
(git0216 "ii hlag̲ats'uut litxwit hlag̲ahlaxwhl k̲'eltsi wil lax̲ am." )
(git0217 "ii huxw dii litxwhl wilp ansgiyast." )
(git0218 "ii k̲'am hlibuuhl anmelgwa'a, litxwit hlag̲ahlaxwhl ts'epsi." )
(git0219 "ii g̲ay k'aa helthl anmelgwa'a litxwit, hlag̲alenhl huwilphl simgiget." )
(git0220 "ii 'nit wil k̲'ap t'ehl anx̲ala'a oo ligi anmelgwa'a" )
(git0221 "wil k̲'ap 'nit ayook̲ ahl 'negwit dimt simihldiithl 'nu'wit." )
(git0222 "'nit tun siwatxwit ahl anmelgwa'a." )
(git0223 "hlag̲ageetshl g̲alts'epsi, lax̲ sa tun, win wenhl andoosim getsi." )
(git0224 "'nithl hlag̲awil dii hetxwhl wilps yel." )
(git0225 "k'i'yhl xpts'en huxw hetxwit loot." )
(git0226 "ii 'nii t'aahl 'neex̲hl ahl gedim g̲an tun." )
(git0227 "gisk̲'aast wil dii luu huksxws yel." )
(git0228 "t'ipx̲oo'lthl g̲abiihl huwilphl g̲aneda." )
(git0229 "ksg̲ook̲g̲athl wilps k̲'amlax̲ yeltxw g̲ant sindihl," )
(git0230 "ts'uu gilbilt wit'ax̲hayetsxw g̲ant sidook̲," )
(git0231 "ts'uu gwile'lt g̲aakhl," )
(git0232 "ts'uu tx̲alpx̲at gug̲aak̲," )
(git0233 "ts'uu kwsdinsit gu'nuu" )
(git0234 "ts'uu k̲'oo'ldit 'yax̲'yaak̲," )
(git0235 "ii ts'uu t'ipx̲oo'ldit luux̲hoon." )
(git0236 "huwilphl lax̲ gibuu dipunsi:" )
(git0237 "ksg̲ook̲g̲at 'wii x̲a'a g̲ant gwaas hlaa'm," )
(git0238 "ts'uu gilbilt 'mali," )
(git0239 "ts'uu gwile'lt hayjimsxw," )
(git0240 "ts'uu tx̲alpx̲at 'wii litsxw," )
(git0241 "ii ts'uu kwsdinsit tx̲aahuwok̲xw." )
(git0242 "wilps 'wii x̲a'a 'nithl k'aa 'wiila'yit, 'nithl g̲ala'yit" )
(git0243 "kwsdimoos g̲ahl k'ilk̲'aaxdix loot. ii ky'uxdaa'lt luu g̲ala'yit." )
(git0244 "luu gilbil wil'naat'ehl luujog̲at ahl k'i'yhl wilp." )
(git0245 "hets'im ligi wag̲ayt am luu k'i'yhl hli ts'ee'wihl ts'im wilp." )
(git0246 "nee dii luu sg̲a haahlx̲antxwt." )
(git0247 "lig̲ax̲biist g̲anhl ink̲ wil luu dox̲hl wineex g̲anhl 'waat'ax̲ g̲andax̲dok̲t." )
(git0248 "ii 'nithl g̲ax̲biist dipunsi 'nithl dii sipdo'ohldiit," )
(git0249 "'nithl dii wilplaahls dipun." )
(git0250 "sg̲anaahlx̲ dii ha'niiwilx̲sdiit ahl la'oo'y." )
(git0251 "ii hla tk̲'ahl wijix g̲anhl metx, 'nithl dii xdaadiit" )
(git0252 "ii hla tk̲'ahl g̲ax̲ g̲anhl k̲'ala'waa'a g̲anhl weexhl dii gwiladiit." )
(git0253 "yukw nim liseexwhl wila wihl gwila." )
(git0254 "wil t'uuts'xw hahlo'o hooxdiit, g̲anhl mismaaxwsxwa g̲an'mala." )
(git0255 "ii masxwhl hlag̲adaaxt." )
(git0256 "'nit wil 'nii wanhl g̲an'mala ahl masxwit hahlo'o." )
(git0257 "ii hla haky'o'ot, ii 'nii t'aahl wil'naat'ahl wihl ligi 'neex̲hlii" )
(git0258 "dii wil 'nii want ahl lax̲ gwiis gwila'm, g̲anhl aatyasxw g̲anhl, gwiyimaat siwadihl amxsiwaa." )
(git0259 "'nit tunhl dii 'nii want ahl gwilas g̲eel." )
(git0260 "g̲anhl hlag̲ats'uuhl simgigat ahl wilps g̲eel ant hooxt: smax," )
(git0261 "lalt, g̲anhl ligi agwi wil guu ts'axwdiit." )
(git0262 "mi jidaa t'amhl bukw ii 'nit dim 'nii t'amin g̲oohl gwilan." )
(git0263 "oo ligi agwi, 'nit, ii silimxdiit ahl gwihl sii 'nii t'aat ahl gwila." )
(git0264 "neegootii wildiit sii gyuu'n, neegootiit japdiithl sii limx." )
(git0265 "daayimaahl wilt g̲anwildiit, nee diit japdiit sii limx." )
(git0266 "ii nee diin wilaax ji ligi wats' hugwax̲ hediit aloohl wila gadihl gwila." )
(git0267 "maaxwsxwhl g̲an'mala dahiitda dii amit, nee dii gwi ji ant dast, sacred siwadihl amxsiwaa." )
(git0268 "ii masxw hlaa hooxdiithl ahl lax̲ gwiis g̲an'mala, ii anga'lahl ihlee'e." )
(git0269 "ii t'agi'yhl gwi g̲anwihl t'uuts'xw hooxdiit." )
(git0270 "ii simgigat ant hooxhl gwiis g̲an'mala." )
(git0271 "neegootii wildiit gyuu'n, ap lip ligit naa ant japhl gwila, gwiis g̲an'mala, iit hooxdiit." )
(git0272 "ii ap nee dii hugwax̲t." )
(git0273 "am xsaa simgigat an diit hooxhl gwiis g̲an'mala." )
(git0274 "g̲anhl ji hlaa 'nu'whl sim'oogit" )
(git0275 "ii t'ip daa'whl wat g̲oohl naa alp'a xsiga'ahl gat dim ant guuhl wat." )
(git0276 "ii naa ant guuhl wahl sim'oogit iit hootii guuhl gwiis g̲an'malat g̲anhl g̲aytt." )
(git0277 "ii yugwimaahl g̲oodahl wilaayi'y." )
(git0278 "t'aahl hlgu anjok̲ g̲oohl hlgu aks." )
(git0279 "ii t'aahl hlgu anjok̲." )
(git0280 "ii jok̲hl sim'oogit loot," )
(git0281 "ii k'oo hooxhl 'malt mahla k'i'yhl sa, ixwt." )
(git0282 "ii hoo k'i'yhl wilt iit lax̲'ni wil waatxwhl hlgu t'ihlxw ts'im sbag̲ayt 'yans, ts'im aks." )
(git0283 "ii 'widin waaxt loot iit ga'a wil hlgu t'ihlxw hliheet." )
(git0284 "iit 'nii guut lax̲ 'mal." )
(git0285 "ii g̲aniwila waatxwhl hlgu t'ihlxw." )
(git0286 "iit daha'wt g̲oohl lip wilpt." )
(git0287 "ii ap g̲anwila waatxwhl hlgu t'ihlxw." )
(git0288 "ii g̲ay hoo k'i'y k'uu wildiit." )
(git0289 "g̲ay hoo k'i'y k'uut gindiit." )
(git0290 "nee, nee diit 'nim guphl ligi agwi." )
(git0291 "ii daayimaahl g̲a'nagwit, ii ap 'mast ahl huwilt." )
(git0292 "'mast ii 'mast ii saam 'wii t'ist." )
(git0293 "ii k'i'yhl hiihluxw ii 'witxwhl lixsgadim gat." )
(git0294 "iit ts'imil uu'whl sim'oogit 'nit g̲oohl ts'im wilpt." )
(git0295 "ii yukwhl waatxwhl t'ihlxw, waatxwt, waatxwt." )
(git0296 "ii hehl lixsgadim gathl 'witxwitgi:" )
(git0297 "neehl am jin k̲'a 'wihl bajidaa, diya." )
(git0298 "iit anook̲hl sim'oogit dimt 'nii t'aadit g̲oohl lax̲ se'et." )
(git0299 "iit dashl se'et iit saaguudihl ligi agwi iit gi'namt ahl t'ihlxw." )
(git0300 "iit guphl hlgu t'ihlxwgi." )
(git0301 "ii neegootii waatxwt." )
(git0302 "ii nee diit wilaaxhl sim'oogitgi gwit gint." )
(git0303 "ii ap 'nit wil neegootii waatxws 'wii gat, sawatdiit 'nit, hlgu t'ihlxw" )
(git0304 "ii ap g̲aniwila 'mast 'mast wag̲ayt, daayimaahl g̲asg̲oot," )
(git0305 "'wii t'is, 'nit g̲aneehl wat ahl 'wii gat." )
(git0306 "nee diin k̲'a mahlihl hinda wil 'wihl wihl g̲alts'apgi." )
(git0307 "yugwimaahl ligi moo ji mo'onhl hun, mo'onhl aks." )
(git0308 "ii yugwimaahl ligi kitsumkalum ligi ts'imsan wil wihl g̲alts'apgi" )
(git0309 "'nit wil sgats 'wii gat." )
(git0310 "ii hlaa amhl g̲a'nagwit ii 'wihl yeet lip ligi hinda, ii yeet, yeet, yeet." )
(git0311 "ii 'nit tust, hlisxwi'y." )
(git0312 "hlaa gemgimks win hii sit'aatxws hlox̲sa 'yens win luu gwentxw dim ksimaas amgiikw." )
(git0313 "wilaayihl 'wii g̲ax̲o'osxum hanak̲' nde dim wint 'wadiithl am'ama amgiikw." )
(git0314 "sbak̲'dihl 'wii g̲ax̲o'osxum haanak̲' dipunhl luug̲ats'ee'wihl" )
(git0315 "maasa amgiikw waayt wint 'wadiit win amt, iksdet, ii g̲agwee'edit." )
(git0316 "way sit'aadiit saabisbisdiithl maasihl amgiikwhl am'amit." )
(git0317 "gilbil t'imk̲'aax g̲a'niiluxwit ksimaasdiit g̲o'ohl k̲'ay litxwit amgiikw." )
(git0318 "wink'ii dit'e'ltdiit gehlist ahl nee dim dii gwelkw hlits'ee'wihl maas." )
(git0319 "gehla'a 'nidiit waayt wint sax̲dox̲diithl sil g̲asdintxwihl ky'ulhl hanak̲'." )
(git0320 "ksiwok̲'diithl yip dim win t'aahl ansa'angwa'a" )
(git0321 "ligi gilbil g̲ak̲'esii ji g̲ahlebit, ii k'i'yhl t'imk̲'aax luu g̲ala'yit." )
(git0322 "simihldiithl lekw, hli ts'ee'wihl luu t'ipno'osi, waayt win luu gemkt ii gwelkwt" )
(git0323 "sax̲dox̲diithl lo'op, hooxdiit dimt midindiit hlis'inhl ansa'angwa'a." )
(git0324 "simihldiithl lekw, lax̲'uhl lo'op, waayt win sim limlemkt, mismesxwhl lo'op." )
(git0325 "sax̲dox̲diithl sixseksxum umhlxw, jixjiksindiit." )
(git0326 "iit dox̲diithl hlis'inhl ansa'angwa'a." )
(git0327 "dox̲diithl hinak̲' lax̲'uhl umhlxw." )
(git0328 "lax̲'usun win dox̲diithl ksuu'w." )
(git0329 "amaga'atdiit wila t'ehl ksuu'w tun." )
(git0330 "hli lax̲'usun iit hets'im huxw 'nii wilk̲diithl hinak̲'" )
(git0331 "g̲anhl ksuu'w waayt win mitxwhl luu t'ipno'o." )
(git0332 "iit 'nii sak̲'apdiithl hinak̲' g̲anhl umhlxw waayt win amhl" )
(git0333 "g̲ahlebihl habax̲ dim wint sak̲'apdiithl yip ligi k'i'yhl se'ehl g̲ahlebihl yip." )
(git0334 "simihldiithl lekw lax̲'uhl yipsi." )
(git0335 "ii k'i'yhl ax̲xwhl mihlt." )
(git0336 "hlaa hiihluxw iit esii t'ehldiithl lekw." )
(git0337 "saa dok̲diithl habax̲, up ji meex̲hl ksuu'w." )
(git0338 "ksidok̲diithl ksuu'w." )
(git0339 "'wits'indiit k̲'ay yukwhl limlemkt." )
(git0340 "jepdiithl 'waat'ax̲ dak̲hl ahl hlag̲an amgiikw, hooxdiit ahl 'wits'insxw." )
(git0341 "gunwildiithl tk'ihlxum ii'wxwt g̲anhl tk'ihlxum haanak̲' dim ant tk̲'ahisyetshl ksuu'w." )
(git0342 "lax̲ amgiigum t'aag̲an win tk̲'a'andiit 'wits'indiithl ksuu'w." )
(git0343 "hlisxw 'wits'insxwdiit iit luut'ehldiit ts'im imx̲hlxw." )
(git0344 "sdinhl huwelixim imx̲hlxw gukws daha'wdiit." )
(git0345 "sigwelkwdiithl ksuu'w lax̲sg̲ana'a." )
(git0346 "ligi (k̲'amksiwaamx̲) 14x14x1 wila jebihl sg̲ana'a." )
(git0347 "kslawindiithl ksuu'w ahl 'yensa k̲'o'o, dim ii nee dim dii tk̲'alithl ksuu'w ahl sg̲ana'a." )
(git0348 "jepdiithl bilaas ahl ts'ee'wa haast." )
(git0349 "hliwaayi'ldiithl bilaas g̲anhl aks iit jiksindiithl" )
(git0350 "'yenshl k̲'o'o hlag̲ook̲ dim 'nii t'ehldiithl ksuu'w." )
(git0351 "huxw dii jiksintxwhl ksuu'w, iit hets'im huxw hapdiithl ksuu'w" )
(git0352 "tun ahl 'yensa k̲'o'o dim wil tun waayt win mitxwhl sg̲ana'a." )
(git0353 "dok̲diithl mitmitxum sg̲ana'a iit belx̲sim t'ehldiit." )
(git0354 "saa dok̲diithl 'yensa k̲'o'o, simihl ts'uusxim lekw g̲ahlaxwhl sg̲ana'a" )
(git0355 "ii mihlt g̲ahlaxw waayt win gwelkwhl ksuu'w." )
(git0356 "dim luu dox̲hl ksuu'w tun ts'im imx̲hlxw waayt dim wint gupdiit." )
(git0357 "ji hlaa dim gupxwt, guksinhl ts'im gemgim aks waayt win g̲agwee'edit." )
(git0358 "'nii g̲ats'inhl t'ilix lax̲'uhl ksuu'wsi." )
(git0359 "huxw dii am ahl 'nii t'ehlxwhl maa'y." )
(git0360 "way 'nithl wila gupxws tust." )
