Oh nahò:ten ronwá:yats ne raónha?  
Yah ken ohstonhá:’ok tetshenòn:we’s?
Ó:nen ronateryèn:tare ne thí:ken.
Yesanòn:we’s ne rokstén:ha nok raksá:’a 
É:so kenòn:we’s ne kí:ken tahnon kenòn:we’s ne thí:ken ó:ni. 
Shé:kon ó:ya yakón:kwe yesanòn:we’s.
Rakenòn:we’s ní:’i nek tsi yah tehinòn:we’s. 
Orihwí:yo khenòn:we’s ne ronónha. 
Yah akwé:kon tesateryèn:tare. 
Yah tewakateryèn:tare ónhka ne raónha.
Konnòn:we’s ní:se akwáh nè:ne takenòn:we’s ní:’i. 
Ohstonhá:’ok khenòn:we’s ne thí:ken ratinekenhteron’okón:’a.
É:so yonkhinòn:we’s ne akokstén:ha.
Yah ónhka tehonwanòn:we’s ne thí:ken ranekénhteron. 
Yah eh sótsi tetshenòn:we’s, wahi. 
Yah the tekenòn:we’s ne thí:ken. 
Yah ken tehyanòn:we’s? Á:ke!
Wè:ne tsi yah othé:nen tehonateryèn:tare.
Ranòn:we’s ken ne ó:ya raksá:’a?
Oh ní:yoht tsi satyeryèn:tare ne thí:ken?
Yah akwáh tehinòn:we’s ne thí:ken rokstén:ha.
Yawehronhátye senòn:we’s, í:’i ò:ni kenòn:we’s. 
Oh káti ní:’i? Takenòn:we’s ken?
Ónhka ok ronwanòn:we’s. 
Othé:nen ken yakoteryèn:tare ne yeksá:’a?
Yah othé:nen ó:ya teyakoteryèn:tare.
Shé:kon khenòn:we’s ne akaónha.
Sateryèn:tare ken tsi yah teyesanòn:we’s? 
Thí:ken ken sewanòn:we’s?
Akwé:kon ken ratinòn:we’s ne kí:ken ne rotiksten’okón:’a?
Rokstén:ha sótsi shakonòn:we’s ne thí:ken yeksá:’a. 
Tóhske ken tsi yah tehskenòn:we’s?
Kenòn:we’s tsi nahò:ten senòn:we’s. 
Yah tewakateryèn:tare tsi nahò:ten senòn:we’s. 
Oh nahò:ten konwatí:yats ne thí:ken kontiksa’okón:’a? 
Sateryèn:tare ken oh nontyé:ren tsi yah teyesanòn:we’s?
Sateryèn:tare ken ónhka nen’ né:’e?
Nè:ne rokstén:ha ranòn:we’s, akokstén:ha ó:ni yenòn:we’s. 
Yah ken tesateryèn:tare oh nahò:ten yontátyats ne thí:ken yeksá:’a?
Kontikwé:kon kontiksa’okón:’a ronwanòn:we’s ne raónha.
Só:se ken ronwá:yats ne thí:ken raksá:’a?
Sénha yakeninòn:we’s ne thí:ken.
Yah tehoteryèn:tare tsi nahò:ten ronwatí:yats ne thí:ken ratiksa’okón:’a.
Yah eh sótsi tehinòn:we’s ne Wíhshe.
Akwé:kon shakonòn:we’s ne thí:ken rokstén:ha, yah ne Wá:ri.
Sateryèn:tare ken ónhka yenòn:we’s ne kí:ken?
Sénha senòn:we’s ne kí:ken tsi ní:yoht ne thí:ken, wahi?
Yah ken tehninòn:we’s ne tehniyáhsen?
Wakateryèn:tare tsi shonkwanòn:we’s ne thí:ken roksténha.
Konnòn:we’s ní:se akwah nè:ne takenòn:we’s ní:’i.
Tóhske ken tsi roteryèn:tare oh nahò:ten yónkyats?
Wè:ne tsi yah tehinòn:we’s ne thí:ken rón:kwe.
Wakateryèn:tare yah tehskenòn:we’s.
Shé:kon yah tehskyenté:ri.
Wè:ne tsi yah tehskeníhswenhs.
Shé:kon ken yah tehskeninorónhkwa?
Yah é:so tehskeniyenté:ri.
Orihwí:yo yah tehskeníhswenhs.
Tóhske ken tsi yah tehskwanorónhkwa?
Akwáh í:ken tsi yah tehskwanòn:we’s.
Yah tehskwanòn:we’s, wáhi?
Yah é:so tehskwayenté:ri.
Tehyatate’kén:’a ne ro’níha tahnon ake’nihsténha.
Eh ní:yoht teyakyatátenonhkwe.
Wakateryèn:tare tsi yanòn:we’s ní:se.
Tókat yah tetshenòn:we’s ne Kwí:ter, oh káti ne onkyatén:ron Sawátis, etshenòn:we’s ken?
Orihwí:yo wakateryèn:tare tsi yah tehshakonòn:we’s. Tóhsa shehró:ri ne thí:ken.
Oh ní:yoht tetsyatátenonhkwe?
Sa’nihsténha ronwayonhwatén:’a Tsyats.
Riyenté:ri nek tsi yah é:so tehinòn:we’s.
Tóhsa etshró:ri tsi yah tehinòn:we’s.
Akwé:kon ronwanòn:we’s ne Sawátis.
Ohstón:ha rinòn:we’s nek tsi é:so ronwanòn:we’s ne akhtsí:’a Níkyon. 
Sateryèn:tare ken tókat shakonòn:we’s ne akaónha?
Akwé:kon ken onkwehón:we ne sahwá:tsire?
Akwé:kon onkwehón:we ne akhwá:tsire, yah né:’e ake’nihsténha ako’nihsténha nè:ne yon’serón:ni.
Ake’nihsténha ako’nihsténha nè:ne yon’serón:ni. 
Ronkwehón:we ne raónha. Oh káti ní:se?
Né:’e shà:kat ní:’i.
Yah akwé:kon. Shé:kon nónnhe ne rake’níha ronwayén:’a nek tsi rawenhé:yon ne ake’nihsténha shako’níha. 
Í:’i ó:ni. Shé:kon nónnhe ne yonkyén:’a. 
Yah akwé:kon. Shé:kon nónnhe ne rake’níha ronwayén:’a nek tsi yakawenhé:yon ne ake’nihsténha shako’níha. 
Shé:kon ken ronnónnhe ne yesahsótha?
Yah ónhka teshonnónnhe. Akwé:kon ronatohétston nek tsi shé:kon nónnhe ne yonkyén:’a. 
Sahwá:tsire ken ne thí:ken?
Wíhshe ken raohwá:tsire ne thí:ken?
Tetsyatátenonhkwe ken ne Tá:wit?
Ónhka tehontate’ken’okón:’a ne Só:se?
Kwí:ter ken ronwá:yats ne tetsyatate’kén:’a?
Tehyatate’kén:’a ken ne Kor?
Shé:kon ken nónnhe ne yesayén:’a?
Oh nahò:ten konwatí:yats ne Sawátis shako’ken’okón:’a?
Etshyenté:ri ken ne onkyara’sé:’a Só:se?
Akwé:kon ken shenòn:we’s ne tesewatate’ken’okón:’a?
Ónhka shé:kon yakónnhe ne yesahsothokón:’a? 
Shé:kon ken rónnhe ne tsyatén:ron Sawátis?
Ónhka ó:ya yakawenhé:yon ne sahwá:tsire? 
Tóhske ken tehyatatenorónhkwa ne yesayén:’a?
Yah ken tehshenòn:we’s ne kheyatere’okón:’a?
Akhwá:tsire ne thí:ken.
Yah raohwá:tsire té:ken ne thí:ken.
Yah tha’teyakyatátenonhkwe ne Tá:wit.
Yah tha’teyakyatate’kén:’a, onkyara’sé:’a ne raónha.
Shé:kon yakónnhe ne ake’nihsténha nek tsi rawenhé:yon ne rake’níha.
Akwé:kon teyakwatatenòn:we’s ne teyakwatate’ken’okón:’a.
Yah ónhka shé:kon teyakónnhe, akwé:kon ronatohétston.
Yah shé:kon tehrónnhe. Rotohétston.
Tekenitsyá:ron ne akhtsì:son yonenhé:yon.
Akwah í:ken tsi tehyatatenorónhkwa.
Tóhsa sherihwanón:tonhs to nityakó:yen.  Hao’.
Íhsi nón:we ne oyé:ri niyohserá:ke nithó:yen.
Ká:ron nón:we ne oyé:ri na’tehaohseriyà:kon. 
Ne ok ne oyé:ri niyohserá:ke nityakó:yen.
Né:’e ken shà:kat ne kí:ken?
Tekyattí:hen ne tekeniyáhsen tekeniksá:’a.
Tesenitsyá:ron ken takeninòn:we’s?
Sénha khenòn:we’s tsi ní:yoht ne í:se shenòn:we’s. 
To nithó:yen ne ya’níha? 
Ónhka sheyenté:ri nè:ne sénha nityakó:yen?
Tetsitsyatyé:ren ken ne yahsótha?
Shakoyenté:ri ken ne akhwá:tsire?
Ónhka sénha nityakó:yen ne yesayén:’a, ya’níha káton sa’nihsténha?
Sénha ken nityakó:yen ne onkyara’sé:’a tsi ní:yoht ne tsyara’sé:’a?
Kayé:ri ken niwáhsen niyohserá:ke nitisá:yen?
Sateryèn:tare ken to nityakó:yen ne onkyara’sé:’a Sosán?
Akhtsí:’a Eré:na ne ako’nihsténha. 
Thó:ha oyé:ri niyohserá:ke sénha nityakó:yen tsi ní:yoht ní:’i. 
Íhsi nón:we ne sha’té:kon niwáhsen na’tehaohseriyà:kon. 
Yah tha’tetsyakyatyé:ren. Rokstén:ha nen’ né:’e.
Yah. Ne ok ne raohwá:tsire shakoyenté:ri.
Rake’níha sénha nithó:yen tsi ní:yoht ne ake’nihsténha.
Sénha nitewákyen tsi ní:yoht ne tsyatén:ron Konwákeri.
Áhsen ok niwáhsen tyóhton niyohserá:ke nitewákyen.
To sénha nityakó:yen ne Erena tsi ní:yoht ní:se?
Yah eksá:’a té:ken ne akaónha.
Yah othé:nen tekenòn:we’s ne ronónha raotirihwà:ke.
Wakateryèn:tare tsi sha’teyonkenihsennà:sere. 
Sha’tehotihsennà:sere táhnon sha’teyonkenohseriyà:kon.
Kheyenté:ri ne yesayén:’a tahnon yah tha’tetyatátenonhkwe.  Yah othé:nen tha’tetsityatyé:ren. 
Yah tekonyenté:ri.  Oh nahò:ten tesahsennà:sere?  
Né:’e ken?  Tetyatátenonhkwe ken?
Yah é:so tha’tetsityatyé:ren. 
Akwé:kon nè:ne teyakwatate’ken’okón:’a yesanòn:we’s.
Rawenhé:yon ken ne Sawátis rohshótha?
Sheyenté:ri ken ónhka ok nè:ne tehontátenonhkwe ne Só:se?
Yah ónhka tekheyenté:ri nè:ne tehontátenonhkwe ne Kor.
Íhsi ken nón:we ne oyé:ri niyohserá:ke nithó:yen ne etshe’kén:’a? 
Yah tha’tetsyatátenonhkwe nek tsi tetsitsyatyé:ren.
Oh nahò:ten tehotihsennà:sere ne Wíhshe ronwayén:’a?
Othé:nen ken sewayenté:ri ne ri’ken’kénha raorihwà:ke?
To sénha nithó:yen ne yahtsí:’a Kwí:ter tsi ní:yoht ní:se?
Ká:ron nón:we ne oyé:ri na’tehonohseriyà:kon ne akwé:kon yontatyen’okón:’a.
Sénha ken nitisayén:’a tsi ní:yoht ne akwé:kon sewatenróhson?
Akwé:kon yónkhswens ne ya’níha raohwá:tsire.
Tóhsa shehró:ri ne akhtsí:’a tsi yakawenhé:yon ne yonátshi.
Yah tha’tetsitsyatyé:ren ne tsyara’sé:’a Kor.
Shé:kon ken nónnhe ne tehnitsyá:ron ne Wíhshe ronwayén:’a?
Akwé:kon ronwáhswens ne thí:ken rokstén:ha.
Yah tha’teyakyatatyenté:ri ne tsyara’sé:’a Só:se.
To niyohserá:ke sénha nithó:yen ne yanohá:’a tsi ní:yoht ne ya’níha?
Akwé:kon ken shakoyenté:ri ne sheyatere’okón:’a?
Yah tehotinahskwí:yos nek tsi rotiksa’tí:yos.
To niyohserá:ke nityó:yen ne thí:ken yakohsá:tens?
To nihá:ti rotiksà:tayen ne yesayén:’a?
Yah tewakenahskwayén:tahkwe ne takóhs shiwakenyá:kon.
Oh nahò:ten konwá:yats ne è:rhar nè:ne sanahskwayén:tahkwe?
To nítsyon senòn:we’s ne thí:ken?
To nihá:ti ne sewara’séhson Wahstonhronòn:ke thatinákere?
Tehniyáhsen eh thninákere.
Tsyeyà:ta ok teyakyatátenonhkwe.
To nikón:ti ne thí:ken otiksten’okón:’a tesewatátenonhkwe?
To nítsyon yah kenh thaesewè:seke?
To nítyon kenh ítewe’s nón:wa?
To nítsyon eh tísewe’skwe?
Yah ónhka teyákyon kenh enyakwè:seke.
Oyé:ri nítyon ken ítewe’s nón:wa.
Sateryèn:tare ken to niyákyon tyakwen’terón:tahkwe thetén:re? 
Tsyontatewen’ní:yo á:re. 
Oyé:ri niyohserá:ke tsi náhe katatewen’niyóhne.
To náhe tsi satatewen’niyóhne?
Yakonahskwayèn:tahkwe ne takóhs.  
Tetewatska’hòn:na.  Hao’.  
Tehonatekháhsyon ahse’kén yah tha’teshyatatenorónhkwa.
Yah tewakatshennón:ni ne karihón:ni yah tesewakenyá:kon.
Yah tewakatshennón:ni né:’e aorì:wa sótsi wakáre’sen.  
Satshennón:ni ken tsi shé:kon yakónnhe ne sa’nihsténha?
Takóhs wakenahskwayèn:tahkwe tsi niyó:re wa’kénheye’. 
Tekonttihénnyon ne takóhs, è:rhar nok kítkit.   
Tekyattí:hen ne tekeniyáhsen takóhs.
Nonwén:ton ken sanyá:kon?
Khá:re ó:nen tehotinyá:kon.
Oh niyohtonhátye ne sahsótha?
Yah nonwén:ton teyakonyá:kon. 
Ronyá:kon nón:wa ne onkyatén:ron.
Thikawenní:yo.  
Thiyawehronhátye to nisaksà:tayen, akwé:kon khenorónhkwa. 
Tsi nityó:yen ne thí:ken è:rhar.
Karì:wes tehotinyá:kon. 
Nikarihwéhsha ok yakonyakòn:ne.
Tóhske ken tsi sanyákhe?
To nikarì:wes tehonatekháhsyon?
Yah ken tha’tehotinyá:kon?
Yah eh sótsi tehronkwe’tí:yo. 
Yah teyonkeninyákhe ónhka ok nè:ne sha’teyonkeni’tarò:ten.
Etsherihwanón:tonhs to nihotiksà:tayen.
Yah é:so tetshyenté:ri, wahi?
Sateryèn:tare ken tsi áhsen nikón:ti konnón:kwe tehotinyakòn:ne ne Só:se? 
Yah ónhka tehshakoyenté:ri ne shakoyen’okón:’a.
Yah tehonwanòn:we’s ne konnón:kwe nè:ne tehotinyakòn:ne.
Sateryèn:tare ken tsi yah ó:ni tehonwanòn:we’s ne ro’nihsténha?
Oh na’tesahsennà:sere?
Yah karì:wes nek tsi ratatewen’ní:yo nón:wa.
Yah eh sótsi teyakonkwe’tí:yo ne Katerí.
Ratatewen’ní:yo tahnon rakenorónhkwa. 
Tsi nihseksá:’a. 
Yah othé:nen tehoksà:tayen.
Ne ok ne tewáhsen énhska niyohserá:ke nithó:yen.
Yah tehsonkwe’tí:yo ní:se. 
Yawehronhátye to nikón:ti nè:ne yah tehonwanòn:we’s, rakenorónhkwa ní:’i. 
Wakateryèn:tare tsi yah ónhka tesonkwè:tayen nè:ne yesanorónhkwa. 
Sehsatatewén:ní:yo ken?
Ne ok ne tewáhsen nikón:ti takóhs sanáhskwayen táhnon yah teyesanòn:we’s.
Karì:wes tesenirihwayenawakòn:ne. Yah ken tha’tetsyatatenorónhkwa ne raónha?
Oh nisen’tarò:ten?
Oh nihoti’tarò:ten ne yesayén:’a? 
A’nó:wara ken ó:ni niho’tarò:ten ne teseninyá:kon? 
Sheyenté:ri ken ónhka ok nè:ne tyawerón:ko niyako’tarò:ten?
Shé:kon rakenorónhkwa tahnon é:so rinorónhkwahkwe. Yah nón:wa. 
Sénha shakonorónhkwa ne ro’nihsten’kénha.
A’nó:wara niwaki’tarò:ten. 
Yah othé:nen teho’tará:yen. 
Sha’teyonkeni’tarò:ten ne ake’nihstén:ha, a’nó:wara niyako’tarò:ten. Rothahyón:ni ne rake’níha. 
kheyenté:ri é:so nihá:ti nè:ne tawístawis nihoti’tarò:tens.
Rotiksà:tayen ken ne akwé:kon sheyen’okón:’a?
Sonkwè:tayen ken nè:ne yesanorónhkwa?
Yah eh sótsi tehronkwe’tí:yo ne etshonhwatén:’a.
Ónhka teseninyá:kon?
Tekeniyáhsen ken yakoksà:tayen ne shekstén:ha yontate’kén:’a?
Thí:ken ken ranekénhteron nè:ne Wá:ri akotsikhè:ta?
To nikarì:wes tehonatekháhsyon ne Só:se ronwayén:’a?
Yah tha’tehyatatenòn:we’s nek tsi shé:kon tehotirihwayenawá:kon.
Skayà:ta káton tekeniyáhsen síksik yakonáhskwayen?
Shé:kon yontatewen’ní:yo ne aorì:wa yah teyakonkwe’tí:yo.
Yah ónhka tehonateryèn:tare tsi Ononta’kehá:ka nisonhwentsyò:ten.
Tehnitsyá:ron ken Ronathahyón:ni ne yesayén:’a?
Kontikwé:kon ken kontatewen’ní:yo ne kontiya’tase’okón:’a?
Yah ónhka sénha tehonwáhswenhs ne thí:ken ranekénhteron tsi ní:yoht ní:’i.
Sénha karì:wes yonkenináhskwayen tsi ní:yoht tsi yonkeniksà:tayen.
To niyanorónhkwa ne etshekstén:ha?
Akwé:kon ronwatinòn:we’s ne rotinyáhten.
Akwé:kon rotiksà:tayen ne onkwatenróhson, yah ní:se.
wisk nikahikará:ke yotohétston ne tékeni niyohwihstá:’e.
Oyé:ri nikahikará:ke ká:ron tsi niyó:re yà:yak niyohwihstá:’e
áhsen niwáhsen nikahikará:ke yotohétston ne yà:yak niyohwihstá:’e
Ayá:wen’s tsi kenh ensewè:seke ensewén:te.
Yorihowá:nen kenh ayèn:seke.
Tókat nón:wa yah kenh thakè:seke.
Tká:konte kenh ahsè:seke enyórhen’ne.
Yah tha’teyotonhwentsyóhon kenh ahonnè:seke enyò:karahwe.
Kenh ken enhsè:seke? 
E’thóhtsi kenh ahnè:seke.
Í:kehre tsi kenh akè:seke.
Yah ónhte té:kehre tsi kenh akè:seke.
Skáhne ì:ne’s Wihshe nok Nikyon.  
ÍYah té:kehre kenh akè:seke.
Akwé:kon kenh rón:ne’s, yah né:’e Kor.
Kenh ken ì:re’skwe shiyorhén’ke?
Ónhte í:kehre tsi yah kenh thahrè:seke enyórhen’ne.
Yah ónhte té:kehre tsi ì:rehre kenh ahrè:seke.  
Akwé:kon kén:’en entewè:seke. E’thóhtsi raónha ó:ni kenh ahrè:seke.  
Tewenhniserá:ke ok kenh ì:re’skwe, Yawententa’òn:ke tahnon Wiskhatòn:ke.
Yah kenh tè:re’skwe orhen’kè:ne Yawententa’òn:ke.
Tekahwihsta’e’tsherá:ke ok kenh ì:re’skwe.
Í:kehre tsi kenh enhrè:seke niya’tewenhniserá:ke ensewén:te.  
Akwé:kon ken kenh rón:ne’s?
Yah ken kenh tè:re’s ne Sawátis?
Sateryèn:tare ken tókat kenh enhrè:seke enyórhen’ne?
Ì:rehre ken kenh ahrè:seke?
Akwé:kon ítewehre kenh ahrè:seke.
Niya’tewenhniserá:ke ken kenh ì:re’skwe shisewén:te?
Enhniserakwé:kon ken kenh ì:re’skwe?
To nikarì:wes kenh ì:re’skwe Wiskhatòn:ke?
Í:kehre sénha yotká:te kenh ahrè:seke.
Ka’ níhse’skwe shiyò:karahs?
Eh ken yenhsè:seke enyò:karahwe?
E’thóhtsi tóhsa eh yahsè:seke niya’tewahsón:take.
Tsi thatihnekírha yé:ke’skwe.
Yah tewakateryèn:tare tsi nón:we yenkè:seke.
Yawehronhátye ka’ ok nón:we í:kehre yakè:seke, eh yenkè:seke. 
Ok thikanatakwé:kon yè:re’skwe shiyò:karahs.
Hati ka’ ok nón:we nè:ne yenhsè:seke, í:’i ó:ni eh yenkè:seke.  
Yah kenh tè:re’s, ákte nón:we yè:re’s.
Akwáh tsi ok nón:we yè:re’skwe shiyò:karahs.
Ákta ronhswa’thà:ke tyakwèn:teron.
Yah káneka thiyeyákene’skwe shiyò:karahs.
Ka’ ok nón:we Wahstonhronòn:ke yenhrè:seke ensewén:te.  
Eh ken íthre’s tsi thoyó’te?
Kanà:tsyo tkenákerahkwe shikeksá:’a. 
Yah tewakateryèn:tare tsi nón:we ì:re’s.
Ka’ nón:we nitisé:non?
Oh káti ne tsyatén:ron, ka’ nithawé:non?
Wahstonhronòn:ke ken ó:ni nityakawé:non ne akaónha?
Kén:’en ken nithoné:non ne thí:ken rotiksten’okón:’a?
Kanón:no nitewaké:non.
Wahstonhronòn:ke ó:ni nithawé:non, Tsi teyohserò:ron.
Tó:ka. Yah tewakateryèn:tare ka’ nityakawé:non.
Yah akwé:kon. Shayà:ta Tsi tkarón:to nithawé:non.
Yah akwé:kon. Kwí:ter ok e’tho yè:re’s.
Tó:ka. E’thóhtsi eh yahonnè:seke. 
Ayá:wen’s tsi yah shé:kon thaontahati’terón:take.
Yah eh thiyahrè:seke enyórhen’ne né:’e tsi enthen’terón:take.
Í:kehre eh yakè:seke nek tsi entki’terón:take.
Yah. Yah thaontahen’terón:take, né:’e tsi kanonhséshne yenhrè:seke.
Shé:kon ken akwé:kon yehón:ne’s tsi tkanónhses?
Oh nontyé:ren tsi yah eh thiyehón:ne’s ne ronatya’kè:son?
Shé:kon ken thatì:teron?
Kátke eh yenhonnè:seke?
Sateryèn:tare ken tókat eh yenhrè:seke enyórhen’ne’?
Í:se ken eh yenhsè:seke?
Akwé:kon ken entisewen’terón:take?
To nisahrá:ton tsi  teyehtharáhkwa?
To niyohrá:ton tsi teyehtharáhkwa tsi tisayó’te?
To niyohrá:ton tsi  teyehtharáhkwa tsi tisanónhsote?
To niyakohrá:ton tsi tyè:teron?
Shé:kon ken í:yen’s tsi yontahsehtáhkwa?
Sawatíshne ken yésene’skwe shiyò:karahs?
Shé:kon ken ata’èn:rakon yehón:ne’s ne ratiksa’okón:’a?
Yah thaontaye’terón:take yonkyenhnéha ne khe’kén:’a enyò:karahwe.
Ónhka tsi yekhonnyà:tha í:yen’skwe shiyé:ke’skwe átste?
Ka’ nì:re’skwe shiyorhén’ke ne Tá:wit?
Eh ken ó:ni íthre’skwe thetén:re? 
Tsi tisanónhsote ken yenhrè:seke enyò:karahwe?
Tsi yontaweya’táhkwa ken íthre’s ne etshyén:’a?
E’tho ken yenhsè:seke enyò:karahwe?
Kátke tsi tisayó’te entehsè:seke?
Tsi tyonkwanónhsote íthre’s.
Rake’níha ronatén:ron Tá:wit eh yè:re’s. 
Tsi yontenhninòn:tha kaná:takon thoyó’te.
Tsi yontaweya’táhkwa ítyen’s.  
Eh íthre’skwe shiyorhén’ke, nek tsi kaná:takon yè:re’s nón:wa.
Ake’nihstenhnéha yé:ke’skwe e’thò:ne tsi tewakenónhsote ítke’skwe.
Yah eh thiyakè:seke. Tsi tewakyó’te entkè:seke.
Yah thaontakè:seke tsi tewakyó’te, entki’terón:take.
Yah enyórhen’ne eh thaontakè:seke. Ó:ya yentsyórhen’ne entkè:seke.
Ka’ nón:we tisenì:teron ne etshekstén:ha?
Wisk ken tyohá:te tsi thonónhsote ne ya’níha?
Ónhka sheyenté:ri nè:ne Tsyonontowane’á:ka Tyohá:te tsi tyakonónhsote?
Kayohkwenhá:ka ken Tyohá:te ne sahsothnéha?
Íhsehre ken eh aontahsenákerake?
Kayé:ri watòn:tha tyohá:te tsi tyonkeninónhsote, énhskat tyóhton tsyá:ta kayé:ri niyohrá:ton.
sha’té:kon tékeni áhsen niyohrá:ton. 
Ónhte í:kehre tsi eh thonónhsote ne onkyatén:ron Kwí:ter ronara’sé:’a.
Ononta’ke’há:ka Tyohá:te tsi tyakonónhsote.
Yah tewakateryèn:tare to niyakohrá:ton.
Kayé:ri watòn:tha tyohá:te tki’terón:tahkwe.
Teyohserá:ke nikarì:wes eh tyákene’skwe.
yah tè:rehre Wahstonhronòn:ke aontahanákerake ne rikstén:ha.
To nítsyon teyoyá’kshne yésewe’skwe tsi na’tekyatentátere?
Ka’ káti nì:re’skwe?  Tsi thatihnekírha ken?
Tókat nón:wa, ka’ ok nón:we skáhne yè:ne’skwe.
Yà:yak niyákyon. Akwé:kon yeyákwe’skwe nek tsi yah thiyè:re’skwe ne Sawátis.
yah tewakateryèn:tare tsi nón:we í:yèn:seke tsi na’tekyatentátere.
Í:kehre tsi skáhne konne’skwe ne Wá:ri nok yonatshi’ó:kon.
Yah ónhte té:kehre. Yah tha’teshyatatenòn:we’s. 
Ayá:wen’s tsi yah thiyekón:ne’skwe tsi thatihnekírha.  Sótsi nityotiyèn:sas eh yayèn:seke.
Yotká:te tsi teyehwíhstayens yeyákene’s o’karahsnéha ne onkyara’sé:’a.
Kanón:no yenyakenè:seke tsi na’tekyatentátere.
Ka’ ok nón:we Tsyonontowane’á:ka Tyohá:te tyenákerahkwe.
Í:kehre tsi yah tè:rehre kenh ahsè:seke.
Ayá:wen’s tsi yontaweya’táhkwa aontesenè:seke ensewén:te.
Yah tetkón:ne’s tsi tyotiyó’te ne kontiya’tase’okón:’a.
Yah thiyahnè:seke tsi waterennótha tsi niyó:re éntye.
Yà:yak niyohserá:ke nikarì:wes Wahstonhronòn:ke tkeninákerahkwe.
Yah tehón:nehre eh yahsè:seke o’karahsnéha.
Tsi thatitsyénhayens ken yè:re’skwe shiyéhse’skwe?
Yah ken téhsehre tsi teyó:ya’ks yaetenè:seke?
To nítsyon yah tésewehre aontesewè:seke tsi tisewayó’te?
Ónhka skáhne tisewen’terón:tahkwe Kateríhne?
Yah té:yenhre Onhwentsyakayòn:ne aontayakeninákerake ne aktsikhè:ta.
Tsi tyakenheyontayentáhkwa yenyèn:seke ne Onerahtokkó:wa.
Ka’ nón:we tehsi’terón:tahkwe ne oyé:ri sha’tesohseriyà:kon?
Sare’sénhne ken shihseksá:’a?
Keksà:tahkwe shiwakáre’sen
Yéhse’skwe ken shiyé:yen’skwe?
Kenh í:ke’skwe eh shiyehse’skwe.
Sénha wakare’sénhne shitewakyén:’a.
Kenh ken íhse’skwe shithoyó’te?
Tsyats ronwá:yatskwe ne wisk sha’tehaohseriyà:kon.
Sénha yakotiwénhne shiyakonyá:kon.
Sénha yakore’sénhne sha’tehotinyá:kon ne Wíhshe.
Enwakatshennonníhake ne ó:nen enwakenyakónhake.
Shé:kon enyakónnheke ne ó:nen enhawenheyónhake. 
Shé:kon kén:’en enkè:seke enyò:karahwe ne ó:nen entehsi’teròn:take. 
Enwakatkanonníhake ne ó:nen áhsen niwáhsen na’tenwakohseriya’kónhake.
To nisaya’tákste?
Énhskat ok tewennyá:wer nikaken’tsherá:ke nihoya’tákste.
Ónhka sénha yakoya’tákste, í:se káton yahsótha?
Oyé:ri nikaken’tsherá:ke sénha niyakoya’tákste tsi ní:yoht ní:’i.
Yah té:kehre skakén’tshera sénha aonkya’táksteke.
Í:kehre tewáhsen nikaken’tsherá:ke sénha yah thaonkya’táksteke.
Oyé:ri nikaken’tsherá:ke sénha niwakya’tákstehkwe shikatatewen’ní:yo.
To nihshnén:yes? 
Íhsi nón:we ne yà:yak niwahsì:take, yà:yak niyoweyonhkará:ke nihahnén:yes.
Teyoweyonhkará:ke ken sénha nihshnén:yes tsi ní:yoht ní:’i?
Wisk niwahsì:take, oyé:ri niyoweyonhkará:ke niyehnén:yeskwe ne wisk yawén:re sha’teyakaohseriyà:kon.
Karì:wes rotinonhwáktani.
Wahón:nise tsi náhe, Koráhne tyakwanákerahkwe ne akhwá:tsire.
Tewáhsen nikaken’tsherá:ke sénha yakoya’tákstehkwe teyohserá:ke tsi náhe. 
Tsi teyontska’hónhkwa e’thò:ne tsi teyó:ya’ks yenyakenè:ske.
Teyonkyatekháhsyon ahse’kén yah tha’tetsyakyatatenorónhkwa.
Yah tewakatshennón:ni ne karihón:ni yah tesewakenyá:kon. 
Satshennón:ni ken né:’e tsi shé:kon yakónnhe ne sa’nihsténha?  
Tsi niyenhén:we enkonnorónhkwake.
To nikarì:wes yenhsè:seke tsi yontahsehtáhkwa? 
To náhe Tyohtyà:ke yéhse’skwe?
Tha’onén:na kenh enhonnè:seke ne onkwatenróhson.  
Nikarihwéhsha ok kenh enyakwè:seke.
Entyè:ke yenyakenè:seke tsi niyó:re Kenhkwitè:ne.  
Oh nahò:ten karihón:ni tsi senina’khwén:’on?
Oh nontyé:ren tsi shé:kon kenh ísene’s?
Tsyonerahtase’kó:wa né:’e aonhá:’a tkarón:tes tsi karahkwínekens nonkáti Koráhne.
Akwáh í:ken tsi yotiyerontahní:rons ne ohséhton.
Oh ní:yoht tsi kontiwirón:nis ne otsi’nonwanhè:ta? 
Tekeniyáhsen kyatya’tyón:nits tekyatatya’tákta onhwentsyà:ke tsi niwahsón:tes.
Sénha yoti’nikonhrowá:nens ne atí:ron tsi ní:yoht ne tsítsho.
íhsi nón:we ne oyé:ri tewen’nyá:wer nikaken’tsherá:ke nayotiya’táksteke ne teka’nón:ten.
É:so sénha kontikowá:nens ne tsikónhses Onhwentsyakayòn:ne tsi ní:yoht ne kèn:tho.
Wisk tókani yà:yak nikawí:rake yotiyén:ta’s kenhkwi’tè:ne ne okwáho.
Kenheyón:taks kón:neks ne ohá:kwaront aoti’nhónhsa. 
Yotiko’tsyón:ten ne teríteri, yah né:’e tsiktsiré:re.
Yonerahtón:ten ne tsyohserakwé:kon ne onen’takwénhton, yah ó:se té:ken.
Sateryèn:tare ken oh nontyé:ren tsi niyako’nikonhrèn:ton ne Arísakwar?
Yakona’khwén:’on ken?
Yah teyonehrákwat. 
Shé:kon ken í:yenhre ahotinyakónhake ne Sawatis?
Oh nontyé:ren? Rahnén:yes, roya’táhskats tahnon rohsté:rihst.
Yakoten’kéhwhen ken tsi shakonòn:we’s ónhka ok ó:ya?
Oh nihronkwe’tò:ten teyakotonhwentsyó:ni?
É:so nikón:ti kontiya’tase’okón:’a eh teyonatonhwentsyó:ni.
Yako’nikonhrèn:ton ne karihón:ni tehonatekháhsyon ne shayà:ta nè:ne tehotinyákhehkwe.
yakentón:nis
Ó:nen ok á:se roya’tase’tsherá:yen. Wè:ne tsi sénha rotshennón:ni. Yotéhat.
Wakenehrákwas tsi ronwanòn:we’skwe.
Táhnon ó:ni rentórha, rahseróhen nok tyóhtkon rononhwarahtón:’on.  
Yakotonnháhere tsi yah teyené:ron. 
Yah té:yenhre ayakoksa’tayén:take tókat yah thayakonyakónhake.
Teyotonhwentsyóhon ayako’nikonhriyóhake ne káti tóhsa sénha ayako’nikonhren’tónhake. 
í:yenhre ahronkwe’tiyóhake 
tyóhtkon enhshakonorónhkwake.
oh nontyé:ren tsi niyako’nikonhrèn:ton ne Arisakwar?
Yako’nikonhráksen né:’e tsi tehonatekháhsyon shayà:ta nè:ne tehotinyákhehkwe.
Teyonkwa’nikòn:rhare né:’e tsi shé:kon yah teyakoyé:’on.
Sénha aonkyehsónhake tókat yah tewakatera’swáksen.
Yah teyohsté:rihst tsi nihotí:wen. Yóhteron.
Yah tewakatshennón:ni tókat yah tha’tewakatskà:hon.
Yonà:khwat né:’e tsi ratihnará:ken ok eh thotiyó’te.
Yakonya’táthens ne karihón:ni sótsi karì:wes yakóhthare.
É:so sénha yakoya’tákstehkwe shiyaká:’ahkwe. 
Yehseróhen né:’e tsi tsyontonhkárya’ks.
Ro’nikonhrowá:nen nek tsi tehononhwarawénrye.
Yah tewake’nikonhrahserón:ni tsi nihonnentórha.
Yakotsi’yó:ha tahnon yah eh sótsi teyakota’karí:te. 
Yah ken tesanehrákwas tsi teshonatekháhsyon? 
Roti’nikonhráksen ne ronwayén:’a né:’e tsi yah tehonyá:kon.
Wè:ne tsi tesahwihshenhé:yon. Oh nisaya’tawén:’on? 
Oh na’á:wen’ne? Karì:wes ken wesayó’ten’?
Yah tewake’nikonhrayén:ta’s. Sata’karí:tehkwe ó:ya shithetén:re.
Wa’tsherihwanón:tonhse’ ken ne etshekstén:ha ahyaya’takénha’? 
Oh nahò:ten wahèn:ron’? 
Oh nihatyérhahkwe? 
Enkonyé:nawa’se’. Enkekhón:ni’.
E’thóhtsi ahsatoríshen’ e’thò:ne tahsatskà:hon’. 
Satya’tóhare, tesatskà:hon e’thò:ne satateweyennén:ta’n aesentáhwha’. 
Yah é:so tewakitá:’on shiyò:karahs. 
Yah tewakyo’tén:’on thetén:re. Wakenonhwaktaníhahkwe. 
Henh, nek tsi yah tewakatkétskwen thetén:re. 
Yah tha’teyonkyatskà:hon. Yah othé:nen teyonkyatyé:ren.
Sótsi tewakhwihshenheyónhne akatoríshen’.
Wahihró:ri’ ahakhón:ni’ nek tsi yah teyawén:’on. 
Yah othé:nen tehá:wen e’tho káti wahihró:ri’ tahatohtárho’ tahnon akwé:kon ahateweyén:ton’. 
Wahèn:ron’ tsi sótsi tehoweyénhare. 
Yah the tehatyérhahkwe. 
E’thóhtsi akatya’tóhare’ tyotyerénhton. 
Sonkwe’tí:yo ki’ ná:’a. Tsyatera’swí:yo tsi tsyatén:ron. 
Sateweyénhstha ken ne Kanyen’kéha?
Enhsatéweyenhste’ ken enyò:karahwe?
Yorihowá:nen ken ahsatéweyenhste’ ne Kanyen’kéha?
Nonwén:ton ken sateweyénhston ne Ononta’kéha?
Oh nenhsátyere’ enyò:karahwe?
Yah tewakekhón:ni, yah othé:nen tekatyérha.
Tókat akenhó:ton’, enhsatateweyennén:ta’ne’ ken?  
Yah thayonní’tayen’ tókat ahaterò:roke’.
Wa’tkatohtárho’ shahontya’tóhare’. 
Wahèn:ron’ ken ne ó:nen tenhatskà:hon’?  
Wa’akyatsherón:ni’ ayonkeniyó’ten’ átste. 
Yah tehakhró:ri shihoyó’te.
Wahshakotiyé:nawa’se’ akontinhotón:ko’.
Yah tehó:nen ónhka eh na’óntyere’.
Yah tehonwayenawà:se tsi rateweyénhstha.
Na’á:wen’ne’ shiyokennó:ren.
Yah tehonatahséhton shahonníhstyà:ke’
E’thóhtsi ahonteweyèn:ton’ ká:ron tsi niyó:re enyokén:nore’.
Satahónhsatat tsi nahò:ten yón:ton.
Yah teyaká:wen kátke enyontoríshen’. 
Satahkwarà:se. Ka’ nón:we wesayén:ta’ne’?
To nikanó:ron?
Íhsehre ken taetyatá:ton’ ne áhta?
Enkenóhare.
Enwá:ton’ ken á:katste’ ne sewenhnísera ok nikarì:wes?
Satahkwakà:te.
Yah the tewakhwíhstayen.
Yah ó:ni thahakeníha’. Enhakhró:ri’ aonkyo’tenhserakóha’.
Yah té:kehre aonkyó’ten’.
Yah thakenénhsko’ nek tsi tewakatonhwentsyó:ni ne thí:ken kà:sere.
Anihsnónhsawi ken wa’esá:yon’ ne satsikhè:ta?
Yah thakatenhní:non’.
Tsi yontenhninon’tha’kó:wa kaná:takon.
Tewáhsen ok nikahwíhstake nikanó:ron.
Teyonòn:yani í:se sá:wenk.
Wahétken ná:’a.
Oh nahò:ten í:’i én:katste’?
Tókat é:so tsi nihsenòn:we’s, e’thóhtsi ahsatathní:non’se’.
Etsherihwanón:tonhs ya’níha ahyahwíhston’.
Enwá:ton’ eh nahsátyere’.
Oh nenhsátyere’? Enhsenénhsko’ ken?
Tókat enwá:ton’ á:katste’ ne sanihsnónhsawi, enwá:ton’ áhsatste’ nakwáhta.
Tókat yah thahsatenníha’ ne satyà:tawi, enkhní:non’. 
Ka’ káti nón:we niká:yen ne teyehtharáhkwa í:se sá:wenk? 
Íhsehre ken taetyatá:ton’ ne thi? Oh káti ne kawennárha í:se sá:wenk? 
Yorà:se tahnon yah tekanó:ron.
Wakhseriyè:tes nek tsi yah tewaka’shá:rayen.
Otsí:nekwar ken nikayarò:ten ne thí:ken?
Kwiter ken raó:wenk ne kí:ken à:share?
Ónhka enyenóhare’ ne ahkwénnya?
To niyonatokwa’tsherá:yen nè:ne kahwihstará:ken?
Oharennáhta niyakohyatonhserayén:tahkwe.
Ónhka wà:ontste’ ne kí:ken káksa tahnon yah teyakonóhare?
Yah tè:rehre tayakyatá:ton’ ne kà:sere.
Royo’tenhserí:yo nek tsi yah othé:nen tehohwíhstayen.
Tetsyá:ron ken ne óhonte niwahsohkò:ten ne yehyatónhkwa nè:ne sá:yen? 
Yah tewakenénhskwen ne kí:ken, wakhní:non’.
Yah ken téhsehre ahsatenhní:non’ ne sanónhsa?
É:so kenòn:we’s ne ka’serehtsherahòn:tsi.
Yonehrákwat tsi skawí:sat ok rotí:yen tsi teyontska’hónhkwa.
Yah thayonkhyatonhkwa’tsheraníha’.
Wahshakotsì:tsyon’ nek tsi yah the tehonwá:wi.
Yah tehoné:ron ahontenníha’, wahón:nehre’ ahatihní:non’.
Ónhka é’tho tyè:teron ne thí:ken oròn:ya nikanonhsò:ten?
Enwá:ton ken ahskóha’ ne wahsirará:ken? 
Enyakowirayén:ta’ne’ tha’onén:na ne akhtsí:’a.
Sénha kenòn:we’s ne karennaká:yons. 
Kí:ken ken ne yeksaráhkwa nè:ne íhsehre ahsatenníha’?
Akwáh tsi teyonòn:yani ne kí:ken ahthén:no nek tsi yah tewaká:wenk.
Tókat othé:nen aonkhwihstayén:take, enkonhní:non’se’ ne kí:ken.
Sénha wahétken ne sanòn:warore tsi ní:yoht ne akaónha akó:wenk.
Thiyawehronhátye tsi nahò:ten énhserihte’. 
Hati nahò:ten nè:ne énhserihte’, enwaké:kahwe’.
Oh na’kanon’tarò:ten?
Oh káti ne onenhstóhkwa?  Wakenon’tará:kahs ne thi.
Yah othé:nen teyonkení:yen ne teyo’wahrahyò:tsis. 
Enwá:ton’ áhsatste’ ne kítkit na’ka’wahrò:ten.
Yah tha’teyotonhwentsyóhon áhsatste’ ne o’wà:ronk.
Shé:kon enyawekon’ónhake tókat yah o’wà:ronk teyonnyà:ton.
Kahsahe’tará:ken yonkení:yen. É:so.
Tókat nón:wa ensé:kahwe’.
Yah the tetsyotatén:ron. 
Á:yenhre’ tsi tenyotonhwentsyohónhake ahskóha’ ne atennà:tshera nè:ne tesatonhwentsyó:ni.
Katonhkárya’ks. Oh nahò:ten tentyatskà:hon’? 
yah tekekhwaweyénhen.
Enhskyé:nawa’se’ ken akatkátston’?
Ok nahò:ten nè:ne watyé:sen ayé:rihte’.
Akwé:kon ken yonkení:yen nè:ne teyonkyatonhwentsyó:ni?
Yah tewaké:kahs ne onenhstóhkwa nè:ne kítkit na’ka’wahrò:ten yonnyà:ton.
Konkwehón:we. Ke’wà:raks. 
Oh káti ne onekwénhtara nikahsahe’tò:ten, yonkwá:yen ken?
Ónhka yonthsó:ris ne onenhstóhkwa nè:ne kahsahe’tará:ken yonnyà:ton?
Oh káti ní:yoht akatkátston’ ne onenhstóhkwa tókat yah othé:nen teyonkwatenna’tsherá:yen?
Enkkóha’ nek tsi yah thaonkwatshennonníhake.
Yah tekentsyákon ne thí:ken.
É:so ktsikhè:takskwe shitewakyén:’a.
Yah tehanà:taraks o’karahsnéha.
Rotinenhstá:kahs ken ne sheyen’okón:’a?
Yawekon’òn:ne ken ne kahsahe’tará:ken?
Yah ken téthswens tsi yowíhsto ne onékwa?
Yah othé:nen té:yeks nè:ne yó:kwit. 
Akwáh í:ken tsi wenserákon ne kákhwa tsi teyontska’hónhkwa.
Yah teyenon’ónseraks ne thí:ken yeya’taséha.
Yah akwé:kon teyakawé:kahs ne onekwénhtara nikatsihkò:ten.
Sótsi é:so kanà:taronk ì:raks ne royén:’a.
yohné:kare ne kí:ken onòn:tara.
Sótsi teyohyò:tsis ne kí:ken ohsò:kwa.
Oh niyawekon’onserò:ten ne onòn:tara?
Yó:ri ken ne teka’wahraríhton?
Oh nihsyérha ne thí:ken áhta?
Tóhsa nátsyer. Teyonòn:yani.
Yah té:kehre é’tho enkayén:take.
Átste, ahskwà:ke sátkawh.
Oh nontyé:ren tayotonhwéntsyohse’  ne sáhta?
Tsi ka’serehtsherayentáhkwa sátkawh.
Onhwentsyò:kon sátkawh, karonto’tsherákta tsi nón:we waní’tayens ne takóhs.
Atekhwahráhne yenhénkhren’.
Ohswen’karà:ke yenhénkyen’, kanhohákta.
Oh nahò:ten íhsehre nákyere’?
Tókat nón:wa enkanénhsko’ ne érhar.
Tókat nón:wa enwatonhkaryà:ksheke tahnon én:wake’. 
Kanónhsakon í:kehre enkayén:take.
Nek tsi enwaní’tayen’ akwatáhkwakon ne takóhs.
Ónhka ne thí:ken rón:kwe nè:ne onkwata’èn:rakon ì:re?
Shayà:ta ken nè:ne kanonhsará:ken thèn:teron?
E’thóhtsi ahanitskwà:ren’ raota’enhrà:ke.
E’thóhtsi ahó:tahwe’ raonaktà:ke tsi thonónhsote.
Rononhwarahtón:’on ken? Ka’ nihón:ne’s ne ratiksa’okón:’a?
Karhá:kon ken yehón:ne’skwe?
Ayá:wenhs tsi rotiyó’tehkwe eh nón:we.
Yah tekanaktí:yo ahonatkahri’tsheronníhake ne eksa’okón:’a.
 Shehró:ri tsi í:kehre kanónhsakon ahonnè:seke.
Ka’ ní:yen’s ne owirá:’a?
Akwé:kon ken tehonanonhwarawénrye ne kèn:tho, yah ní:’i?
Teyakwanonhsané:ken nen’ né:’e.
Shayà:ta nè:ne kanenyowá:nen ká:yen ohén:ton tsi thonónhsote.
Ó:nen’k ata’enhrà:ke wahanitskwà:ren’.
wahatya’tyón:nite’ ata’enhrò:kon.
í:kehre tsi ahononhwarahton’ónhake.
Tsi tkahéhtayen yehón:ne’skwe. 
Ronatkahri’tsheronníhne eh nón:we.
Ka’ non íhsehre ahonatkahri’tsheronníhake? Ohahà:ke ken? Kanawà:ke ken?
Oh nenhóntyere’ ne kèn:tho? 
Skáhne ken ensewatya’tyón:nite’ tsi yontorishentayentáhkwa?
Átste yé:yen’s. Raya’tákta ne rón:kwe í:yete. 
Shé:kon ró:tahs ne rón:kwe. Yakoyéhson ne akaónha.
Akwé:kon ronata’karí:te ne akhwá:tsire. Oh káti ní:se?
Ken? Oh nihotiya’tawén:’on?
Né:’e ken ra’nyonhsowá:nen?
Yah teyoyánere. Ronentshyà:kon ó:ni ne riyén:’a shihaksá:’a.
Né:’e ken yehnén:yes nè:ne niyakononhkwiseréhsha?
Yah teyakohsi’takarewáhton ne khe’kén:’a nek tsi yonhsi’tákeras.
Wakatshenón:ni tsi yah teyakorì:wayen ne akonekwénhsa ne ake’nihsténha.
Tehahonhtí:yos ne rake’níha, akwáh nè:ne ohskennón:ten.
Sénha tehakahrí:yos tsi ní:yoht ne érhar nè:ne watonkárya’ks ne riyén:’a.
Ayá:wen’s tsi yoyanerátye ne sheyén:’a.
Oh né:’e akwáh ónhte. Sata’karí:te ken?
Sewatera’swáksen ne sahwá:tsire. Skén:nen sewanonhtónnyon.
Nè:ne tehahonhtowá:nens.
Tahnon yakotkarewáhton yonhsì:ke ne khe’kén:’a.
Nè:ne niyehnenyéhsha nè:ne yakononhkwíseres.
teyakonekwenhsatsikhè:tare ne ake’nihsténha.
tehahonhtakwé:kon ne rake’níha.
Sénha tekakahrí:yos ne kwéskwes nè:ne yoron’wé:kon tsi ní:yoht ne kheyén:’a.
Yakohsyahon’tanòn:waks tahnon teyakotya’tonkóhtha.
Yononhwáktehkwe yeronhkwehnà:ke shisewenhnì:te nek tsi teyekwitsháksens nón:wa.
Wakharennáhtare khsinà:ke nè:ne akwáh í:ken tsi yononhwákte.
Yah akwé:kon teyonkwarì:wayen.
Akwé:kon skén:nen ne onkwentshé:nen érhar. Yota’karí:te tahnon yotshennón:ni.
Yononhwáktehkwe ne yehsòn:ne thetén:re.
Sénha wakenonhkwísereskwe shikenekénhteron.
Yorónhkwani ken ne se’nyòn:ke?
Wisk niwahsì:take, teyoweyonhkarà:ke nihahnén:yes ne ronwayén:’a.
Nikanontsihstá:’a ne thí:ken takóhs.
Teyekahráksens ne akokstén:ha. 
Akwáh í:ken tsi yotsi’é:res ne thí:ken takóhs.
Yakothoryahseryèn:se tahnon yako’tonhkwárhos.
Tewahónhtes ne thí:ken érhar.
Yah thakarihwè:seke ayakónnheke, yakaweryahsáksen. 
Yah tewakè:ren ahsyé:na’ ne khyohsà:ke. 
Kentáhses ne thí:ken kéntsyonk.
Tehotinekwenhsatsikhè:tare ne akwé:kon nè:ne teyakwatátenonhkwe.
Tyóhtkon tehatihsnonhsanòn:yani ne ratiksa’okón:’a.
Oh niyohtyé:ren tsi wahsyé:na’ ne kenentshawi’tà:ke?
Oh na’karyo’tò:ten yotáhsonte nè:ne tekayerón:ni?
Oh na’katsi’tenhserò:ten nè:ne yah teyohsto’serón:ten kanon’tsì:ne?
Aóhskon ken onekwénhtara niwahsohkò:ten ne kanekwenhtárha?
Oh na’katsi’tenhserò:ten kón:neks ne otsi’nonwanhè:ta?
Ka’ niká:yen káryo nè:ne ohéhsa nikaya’tò:ten, tekayerón:ni kahsòn:ne?
Oh na’kentsyò:ten yokonhstòn:rhonte?
Oh nahò:ten yokwahrón:ten ok thikaya’takwé:kon?
Ka’ niká:yen sénha yoyentahní:ron, onennóhkara káton tsyonerahtase’kó:wa?
Oh nontyé:ren tsi yah tekontinòn:we’s kanonhsakónhshon akontinákereke ne onotsta’kó:wa?
Karhá:kon ken waní’tayens ne ohkwá:ri?