<MOH id = 0 >	8 Tsi Thotiriwaié:ri Ne Corinthians 
<MOH id = 1 >	
<MOH id = 2 >	
<MOH id = 3 >	Tewatenro'shòn:'a, teionkwatonhontsó:ni naiesewaterièn:tara'ne' tsi nikanà:non ne Rawenni:io raotén:ra't ne raotitióhkwakon ne thonehtáhkwen ne Macedonia nón:we. Eh tho sà:ne wentorátie' tsi ní:ioht tsi ronatenhniseraténion, ò:ni' kwah í:ken tsi rotí:ten, nok ki' kwah ronatonhnháhere' tsi niiawe'towá:nen thatiiéhstha'. Kwah ísi' nón: nithatiiehstháhkwe' tsi nihotikwénion, né: tsi kwah eh nithonská:nekskwe'. Kwah ò:ni' wa'onkhiri'wanón:tonhse', ò:ni' wa'onkhi'né:ken' ne aiakhiríhon', tsi kwah raonatshennonniahtsherá:kon tsi ahshakotihwíston' ne Rawenní:io raotióhkwa'. Kwah iah thé:nen teionkwahrhá:rehkwe' ne ísi' nón: tsi nahatí:iere'. Tahontié:renhte' wahonwahrharátsten' ne Roiá:ner tánon' tho nì:'i saionkhihrharátsten' tsi eh tho nenhatí:iere' tsi niho'nikonhrò:ten' ne Rawenní:io. Titus eh tho ní:ioht tsi tehtshisewatahsawén:ni ne eh naiesewaiéhrhake' tsi aontesewahtka'wáhseke' ne kaienawa'séhtshera', raónha káti' wahshakwa'né:ken' ne 
<MOH id = 4 >	
<MOH id = 5 >	
<MOH id = 6 >	****** Result for Image/Page 21 ******
<MOH id = 7 >	21 
<MOH id = 8 >	2 CORINTHIANS 8 
<MOH id = 9 >	ahtshisewaié:nawa'se' ne aiesewáhsa' tsi nahò:ten' tisewatáhsawe'. Tsi nisewakwátshe' tsi naho'tèn:shon's sewá:ien, nè:'e ne tewehtáhkwen, sewaronkhahtsherií:io, ò:ni' attokháhtshera', tsi na'tesewahsteríhens naiesewatahsnié:nen', ò:ni' tsi nihskwanorónhkhwa'. Tánon' káti' ò:ni' teionkwatonhontsó:ni naontisewari'waié:rike' tsi nonkwá:ti kí:ken kaio'ténhsera' ne kanoronhkhwáhtshera'. Iah tekwato'ktahkwén:ni ne tho naiesewá:iere', kwah nek tsi kwate'niéntha' tó: niiorihwató:ken ne sewanoronhkhwáhtshera' ne tákeren' notia'kè:shon tsi nihotiié:ren. Akwé:kon sewaterièn:tare' ne Shonkwaiá:ner Ié:sos Kerístos tsi ia'tekaié:ri tsi nithorihwaié:ri tánon' tsi nihshonkwanorónhkhwa', akwé:kon rohtsakwaríhsion ne raohtshokowáhtshera' ò:ni' wahoténhta'ne', eh naontá:we' ní:se' aiesewakwátshe'ne'. Tiohserá:tehkwe' í:se' tisewatierénhton ne aietshiia'takéhnha', ò:ni' wa'etshí:ion' né: tsi eh tho nisewa'nikonhrò:ten'ne'. Ó:nen ki' takwatahónhsatat tsi nenkwaten'nikòn:ron'. Ne nì:'i akì:ron' ia'sewáhsa tsi nahò:ten' tisewatáhsawe'. Tóka' ne entioianénhawe' tsi naho'tèn:shon sewá:ien, ensewarihwahní:rate' á:re tsi kwah tesewahsteríhens ne aontesewá:iehste', tsi nisewanonhtónnionskwe' ne aietshí:ion'. Iah tewatsterístha' tó: naiesakwatshéhake'. Ne tewanónhtons tó: ní:kon enhshé:ion' tsi nisá:ien. Iah ne té:kehre' tóka' ken akheiate'shenniióhsten' ne akohrèn:shon nok ní:se' akwate'niakátsthahse'. Nok sha'té:ioht ki'. Sha'taiesewatatia'khón:hahse' tsi niiawe'towá:nen ní:se' sá:ien nok ne ronónha ken'k ne ní:kon rotí:ien, ísi' nonwéha, nó:nen ísi' nón: enshotiién:take' nok ní:se' tehsatkárias, eh thó:ne 
<MOH id = 10 >	
<MOH id = 11 >	
<MOH id = 12 >	****** Result for Image/Page 22 ******
<MOH id = 13 >	22 
<MOH id = 14 >	2 CORINTHIANS 8 
<MOH id = 15 >	entsesaié:nawa'se'. Eh thó:ne akwé:kon sha'teniá:wen'ne'. Kwah tsi niwá:ton ne owennatokénhti, "Ónhka ne wé:so iakotaterohró:ki iah thé:nen thia'tetsotatén:ron. Ónhka ne ken' nikón:ha iakorò:ron kwah nè:'e ia'tehotiieríhse'." 
<MOH id = 16 >	
<MOH id = 17 >	Titus Tánon' ne Rontenro'shòn:'a 
<MOH id = 18 >	
<MOH id = 19 >	
<MOH id = 20 >	Kwah í:ken tsi tekatenonhwerá:tons ne Rawenní:io tsi iahò:reke' ne Titus ne tho ní:ioht tsi tahtshisewarihwáhsnie'se' tsi nì:'i ní:ioht. Sahshakwa'né:ken' ne Titus ne iahtshisewanatahré:na'se', taharihwáhsnie'ne'. Kwah í:ken tsi rahská:nekskwe' sótsi ehtshisewakweniénhsthahkwe'. Shaià:ta ò:ni' iahshakwaténniehte' ne atate'kèn:sera', nè:'e ne kwah è:neken tsi ronwarihwakweniénhstha' ne tiakawehtáhkwen ò:ni' ronwaienté:ri tsi nihoio'tenhserò:ten' tsi rateriwahnótha' ne karihwí:io's. Thiká:te' ò:ni', kí:ken rón:kwe nè:'e ne tsi niiá:kon tiakawehtáhkwen né: ronwaia'tarákwen ne aiakwatenrò:shen tsi nieniakwáhawe' ne kahwistanó:ron, ne aorihwà:ke ne Roiá:ner raoia'tateríhtshera' ne ò:ni' aontè:nehste' tsi niiakwahská:neks ne aiakwatahsnié:nen'. Iah tha'teionkwatonhontsó:ni nónhka aierihwakà:tate' tsi ní:ioht tsi iakwátstha' ne sewakweniáhtshera'. Ne teionkwatonhontsó:ni ne Roiá:ner aontahshakwa'nikonhraié:rite', ò:ni' nahò:ten' ne tionkwe'taié:ris í:ienhre' tkarihwaié:ri. Shé:kon ò:ni' thihá:te' ienhshakwatenniéhten' ne Titus ahontenrò:shen ne ronatén:ro. Shakwaniahé:sen kí:ken rón:kwe. Asé'ken ó:nen wé:so iorì:wake rawe'néhston tsi tehotonhontsó:ni ne ahatahsnié:nen'. Ó:nen ki' kwah sénha 
<MOH id = 21 >	
<MOH id = 22 >	
<MOH id = 23 >	****** Result for Image/Page 23 ******
<MOH id = 24 >	23 
<MOH id = 25 >	2 CORINTHIANS 8, 9 
<MOH id = 26 >	ísi' nón: tsi nikahská:neks, ne karihón:nis sótsi raónha sénha ehtshisewaniahé:sen. Titus se' teionkeniienawà:kon, ne ionkeniió'te' ne takwarihwáhsnie'se'. Ne ó:ia' tehniiáhse' atate'kèn:sera' ne skátne wahón:ne', ne nen' nè:'e ne tiakawehtáhkwen ronwanatatià:se', ne ahonwahsennakará:tate' ne Kerístos. Taietshiiateweien'tón:hahs ne tiakawehtáhkwen ne tsi ahontkáhtho' ne sewanoronhkhwáhtshera', ò:ni' enhonaterièn:tara'ne' oh nontié:ren tsi tió:konte' í:se' kwathrorià:ton.