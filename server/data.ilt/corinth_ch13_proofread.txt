<MOH id = 0 >	
<MOH id = 1 >	****** Result for Image/Page 35 ******
<MOH id = 2 >	35 
<MOH id = 3 >	2 CORINTHIANS 13 
<MOH id = 4 >	13 Ohna'kénhkha ne Karenhsarónhtshera' Tánon' 
<MOH id = 5 >	
<MOH id = 6 >	
<MOH id = 7 >	Kakwenienhstáhtshera', 
<MOH id = 8 >	
<MOH id = 9 >	
<MOH id = 10 >	Ó:nen ne kí:ken nahsénhaton nienwáteratste' ienskwanatahré:nahse'. Ne káti tsi niwá:ton ne Kahiatonhseratokénhti, "Nó:nen ónhka thé:nen aiontaterihwáhrho' kwah ioterihwíson tóka' tehniiáhse' tóka' ò:ni' áhsen nahatíhake' nahatirihwahní:rate'. "Tewakatonhontsó:ni nakwahronkà:ten' tsi nítson ne sewarihwanéren tsi nitiawé:non, ò:ni' ne ronatia'kè:shon. Ó:nen nè:'e wá:ken ne tekeníhaton sha'kwanatahré:nahse', nok shé:kon ki' nè:'e enskì:ron' tsi ó:nen iah tho tha'tétke's. Ne ó:ia' tho iénske' kwah í:ken tsi enkwate'niakátsten'. Ken' ki' néntiere', né: tsi tesewatonhontsó:ni nakarihwahnirá:ton tsi Kerístos se' riiatatià:se'. Nó:nen ken' nienhtshisewá:iere', iah thahotsi'ió:hake'. Khé:kenk enhtshisewana'tón:hahse' ne rao'shatsténhsera'. Tó:kenske, ne Kerístos sha'thonwaientahnhá:ren' kwah í:ken tsi rotsi'ió:hahkwe', nok ki' nòn:wa eh tho nón:we nishrónhnhe' ne Rawenní:io rao'shatstenhserá:kon. Ì:'i ki' ò:ni', tsi raónha teionkwaterihwahsón:tere', ionkwatsi'ió:ha. Nok ki' nó:nen Corinth nieniákwe' tánon' tsi nenkwatié:ra'se', kwah ia'tentewátiehste' tsi nonkwá: ne shronhnhe'ón:we Kerístos, tánon' ò:ni' entewaié:na' ne Rawenní:io rao'shatsténhsera' ne aiétewatste'. Kwah tokèn:'en sewatatka'én:ion sok eh néntewe' ensewarihwatshén:ri' tóka' ken kwah sewarihwató:ken tsi Kerístos ehtshisewaio'ténhse'. Orihwiio'ón:we sewaterièn:tare' tsi tsonhà:ke nón:we nihèn:teron! Kwah se' tho rèn:teron, nek ki' tóka' ken iah thaiesewarihwanó:ron'se' tsi ní:ioht tsi tensewatatia'tó:rehte'. 
<MOH id = 11 >	
<MOH id = 12 >	
<MOH id = 13 >	****** Result for Image/Page 36 ******
<MOH id = 14 >	36 
<MOH id = 15 >	2 CORINTHIANS 13 
<MOH id = 16 >	Tewakehtáhkwen tsi sewaterièn:tare' tsi iah se' teionkwarihwanoròn:se'. Nonkwaterén:naient ne Rawenniiò:ke né: ne tóhsa thé:nen taiesewaterien'tawénrie'. Ne khok teionkwatate'nikónhrhare' ne í:se' tkariwaié:ri tsi naiesewátiere', iawerohátien tsi ne iokèn:ta's tsi ionkwarihwanoròn:se'. Ne khok entewakwé:ni' naietewáhsere' ne tkariwaié:ri, tóhsa tetewarihó:rok. Ionkwatshennonníhak nó:nen ionkwatsi'ió:ha, nok ní:se' sewa'shátste'. Tánon' ki' ò:ni' ionkwaterén:naien ne í:se' iaiesewatahsónteren' ne aiesewatehià:ron' tsi nonkwá: ne tewehtáhkwen. Ne aorihwà:ke wakhiá:ton kí:ken tsi iah skátne tetewakwé:kon. Ne akarihón:ni' nó:nen ién:kewe' iah eh tho niió:re tsi thakwate'niakátstahse'. Ne én:katste' tsi nithatianerenhserá:wi ne Roiá:ner, né: ne aiesewa'nikonhkétsko', iah ki' tóka' ken né: ne taiesewenhnà:rihte'. Nòn:wa, tewatatè:ken, ó:nen ki' wáhi! Sewatshennonníhak, tesewatá:ton tsi nisewaweiennò:ten's. Tesewatate'nikonhrahní:rat. Sha'karì:wa kénhak, skén:nen tsi tsónhnhek. Tánon' ne Rawenní:io, tsi niká:ien thatkà:was ne kanoronhkwáhtshera' tánon' ne skén:nen, ensewakwekónhake'. Tesewatatahrhò:ton tsi na'tesewátere', we'néhak ne kanoronhkwáhtshera'. Ratikwé:kon ne Rawenní:io raotióhkwa' ia'etshiiatenniéhten' ne raotinoronhkwáhtshera'. Ne raotén:ra't ne Roiá:ner Ié:sos Kerístos, raonoronhkwáhtshera' ne Rawenní:io, ò:ni' ne raotiohkwatokénhti ne Ro'nikonhriióhston ratikwé:kon aiesewakwekónhake'.