<MOH id = 0 >	10
<MOH id = 1 >	Tsi Ni'nihsennowá:nen ne Xerxes tánon Mordecai
<MOH id = 2 >	1 Ronontí:io Xerxes thontahshakonónhtonse nón:kwe ne raonakerahserá:kon nahotiió:ten tsi nihá:ti kania'tarákta ratí:teron ok ó:ni ne kanatakwe'niió:ke. 2 Akwé:kon tsi nihotieránion tsi nahò:ten roio'tén:'en iorihowá:nen's tánon nia'té:kon iohnerakwahténion, ok ó:ni tsi nikakarò:ten tsi ní:ioht tsi wahorihón:ten tánon wahosennakará:ta'te ne Mordecai, akwé:kon iot'hià:ton ronontiióhshon raotihiatonhsera'shón:'a ne Persia tánon Media. 3 Kí:ken Shita'ehró:non Mordecai tekeníhaton é:neken rotirihón:tahkwe; Ronontí:io Xerxes khok sénha é:neken roterihón:tahkwe. Ronwakweniénhsthahkwe ne Mordecai tánon akwé:kon nihonwanón:we'skwe ne ronatia'kéhshon Shita'ehró:non. Wahoió'ten ne ioiánere raotirihwà:ke ne raonkwe'ta'shón:'a tánon skén:nen ahonnonhtonniónhake ne takahwatsiratátie.