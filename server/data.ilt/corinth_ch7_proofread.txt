<MOH id = 0 >	7 Tewatenrò:shon, Rawenní:io nè:'e shonkwahrharatstén:ni. É:ren íteweht akwé:kon nahò:ten' teken'tsónhstha' ne onkwaieròn:ta' tánon' ne onkwatónhnhets. Ahtshitewahsennó:wanahte' Rawenní:io, kwah aietewate'nién:ten' aontahtshitewana'ké:ren'. 
<MOH id = 1 >	
<MOH id = 2 >	
<MOH id = 3 >	Kó:r Rotshennón:ni Tsi Nihotiio'tenhserò:ten' ne Thonehtáhkwen 
<MOH id = 4 >	
<MOH id = 5 >	
<MOH id = 6 >	Takwanaktóthahs ne sewerià:ne! Iah ónhka teiakhiiesáhton, iah ni' ónhka teiakhikarewáhton. Iah ò:ni' teiakhi'nikonhrha'tén:ni. Iah ne teká:ton ne akwentoráhsten'. Nok tsi nahò:ten' wá:ken ne ohén:ton, tiótkon enkwehià:rake', tóka' entiónhnheke' tóka' ò:ni' enionkwenhé:ion. Kwah tokèn:'en kwaniahé:sen. Tiótkon tekwarénhsarons tánon' é:so tsi onke'nikonhrahníhrha'. Arohátien tsi nia'té:kon teionkwa'nikónhrhare' shé:kon é:so tsi ionkwatonhnháhere'. Sha'ákenewe' ne Macedonia, iah teiotòn:'on aiontiatorishén:take'. Nia'té:kon wa'tionkhi'nikonhrhá:ren' ne ionkhíhswens tánon' ò:ni' wa'ontiateronhiénhten'. Rawenní:io shako'nikonhrahní:rats nón:kwe iontatkenhrón:ni, ne ki' aorì:wa' tahoténniehte' ne Titus. Orihwí:io wa'atiatshennón:ni' tsi wahshakení:ken' ne Titus, ki' ò:ni' nok sénha wa'atiatshennón:ni' tsi niió:re tsi wahonwa'nikonhrahní:rate' ne onkwehshòn:'a. 
<MOH id = 7 >	
<MOH id = 8 >	
<MOH id = 9 >	****** Result for Image/Page 19 ******
<MOH id = 10 >	19 
<MOH id = 11 >	2 CORINTHIANS 7 
<MOH id = 12 >	Wahshonkenihró:ri' tsi nisewa'nikonhráksen's tánon' tesewa'nikónhrhare'. Ó:nen sénha wa'katonhnhà:ren'. Iáhten ó:nen tesewake'nikonhráksen's, tsi iekwahiatón:ni wa'kwa'nikonhrakaré:wahte'. Shontontié:renhte' onke'nikonhráksen', iah ki' ó:nen. Wakaterièn:tare' tsi ken' nikarihwésha wesewa'nikonhráksa'te' ne iekwahiatón:ni. Ó:nen sewakatonhnháhere', iah nè:'e tetiorì:wa tsi wa'tionhnhakaré:wahte'. Nè:'e tiorì:wa ne Rawenní:io ne wà:ratste' ne sewa'nikonhraksénhtshera' ne raonhà:ke niaonsésewe' tánon' iah ónhka teiakhi'nikonhrakarewáhton. Iah ki' ónhka teiakhikarón:ni. Ne Rawenní:io enwá:ton' ne ka'nikonhraksénhtshera' à:ratste' ne tsi tiónhnhe' naionkwaié:nawa'se' aietewáhtka'we' nonkwarihwanera'áktshera', tánon' tewé:sak ne kaia'takehnháhtshera', iah nonwén:ton thaonsetewatateri'wáhsten' ne tho ka'nikonhraksénhtshera'. Nok ne ka'nikonhraksénhtshera' ne iah tesewatathrewáhton ne iewatihénthos ne kenhé:ion. Sewatkáhtho Rawenní:io tsi wà:ratste' ne aonsesewatateri'wáhsten', kwah í:ken tsi tesewatonhontsó:ni ne aiesewarihwahní:rate' tsi iah tesewa'nì:kon. Sewana'khwèn:'en, tisewatón'ne', tesewahsteríhens naiesewatkáhtho' ne tkarihwaié:ri. Wesewarihwahní:rate' tsi akwáh tisewaierí:ton tsi nisewaiéhrha'. Shontakwahiá:ton'se', iah nè:'e tetiorì:wa ne ónhka aontakhé:rahse', ónhka taiakoterien'tawenriè:'on tóka' ò:ni' ne aontaiakóterahse', nè:'e aorì:wa' ia'kwahiá:ton'se' ne Rawenní:io ahtshisewana'tón:hahse' tsi é:so tsi tehskwari'wahsniè:se'. Tánon' é:so tsi wa'onkwa'nikonhrahníhrha'. 
<MOH id = 13 >	
<MOH id = 14 >	
<MOH id = 15 >	****** Result for Image/Page 20 ******
<MOH id = 16 >	20 
<MOH id = 17 >	2 CORINTHIANS 7, 8 
<MOH id = 18 >	Wa'atiatshennón:ni' tsi wahskenirì:wawa'se' tánon' tsi wahshakení:ken' ne Titus tsi niió:re tsi rotonhnháhere' né: tsi wahtshisewana'tón:hahse' tóhsa thé:nen taha'nikonhrhá:ren'. Akwé:kon wahshakwahró:ri' tsi é:so tsi wa'tkwarénhsaron' tánon' iah tehskwa'nikonhrha'tén:ni. Tiotkonhón:we orihwí:io, akwé:kon káti' tsi nahò:ten' wahshakwahró:ri' tho ki' ní:ioht. Titus é:so tsi tshisewanorónhkhwa', kwah sénha tsi sahrehià:ra'ne' tsi ní:kon tshisewawennaráhkwen tánon' wesewaia'tíshonhkwe' tsi niió:re tsi tesewatón'neke' shà:rawe' tánon' wahtshisewakwénienhste'. Kwah í:ken tsi wakatshennón:ni tsi wakaterièn:tare' tsi enwá:ton' enkwaniáhese'.