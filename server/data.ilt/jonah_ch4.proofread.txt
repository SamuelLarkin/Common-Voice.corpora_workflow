<MOH id = 0 >	Raona'kwáhtshera' Ne Jonah Tánon Ne Rawenní:io Raotanitén:ra't
<MOH id = 1 >	

<MOH id = 2 >	   1 Kí:ken tonsontá:ton' ne orihwa'shòn:'a wahaonhnháksa'te' ne Jonah, tánon' kwah í:ken tsi wahonà:khwen'. 2 Sok ki' Roiá:ner iahorihwakà:tatshe', “Iah ken tewá:ken ne ohén:ton shontakahtén:ti' tsi kwah ki' eh tho nénhsiere', Saiá:ner, ne wa'karihón:ni' Spain nón:we ia'kate'kwáhsen'! Wakaterièn:tarahkwe' tsi sá:ien ne kanoronhkwáhtshera' ò:ni' satanitén:ron Sewenní:io, saia'takenhé:ion ne aesanà:khwen' ò:ni' kanà:non ne iah teiorihwanó:ron's kanoronhkwáhtshera'. Wakaterièn:tarahkwe' tsi niwatié:sen ne taonsahsatá:ton' ne sarihwa'shòn:'a ne tóhsa ahsheiáhton'te' kí:ken onkwehshòn:'a. 3 Takeríhon ne akíheie', Saiá:ner, ne aontakerá:ko' ne aonkihé:ion tsi ní:ioht ne akónhnheke'.”

<MOH id = 3 >	   4 Ne Roiá:ner wa'thorihwa'serákwa'se', “Tkaié:ri ónhte ken ne aesana'khwèn:'enke' kí:ken aorihwà:ke?”

<MOH id = 4 >	   5 Eh thó:ne ne Jonah tsi tkarahkwíneken's nonkwá:ti niahà:re' ia'thanatóhtka'we' tánon' wahatatónnien' ne ahaterahkwawehrhóhstahkwe' tánon' eh tho nà:kon wahátien' ne ahatehrhá:rate' ka' shíken oh nenioià:tawen' ne Nineveh. 6 Eh thó:ne ne Roiá:ner Rawenní:io wahakwatá:ko' ne kwah iotenerahtakà:te' ó:kwire' eh tho nón:we na'kà:nio', tánon' kwah iostó:re' tsi wa'tio'nenhrowáhnha' ne è:neken tsi rotenontsístate' ne Jonah, wahorahkwawéhrhohste'. Ostòn:'a ki' wa'kakwé:ni' sahoia'tanónhstate', tánon' ne Jonah tsi nahawerien'tí:io' tsi eh tho wa'kakwirà:nio'. 7 Nok ne Rawenní:io kwah ò:ni' karontakáhrha' eh tho wahén'teron'! Ne ó:ia' saióhrhén'ne' shontakarahkwíneken'ne' ne karontakáhrha' kwah ia'tióhtka'we' nohtenhnà:ke tsi wa'kakwí:rake', tánon' kwah iostó:re' tsi wa'kakwirakénheie' tánon' onstáthen'. 8 Ne ó:nen shitiorahkwinekèn:'en, ne Rawenní:io iahaténniehte' tsi tkarahkwíneken's naontakawerénhawe' ne kwah iowerataríhen, tánon' ó:nen ne Jonah skanó:ronks naho'nikonhráhton' tsi niiorahkwataríhen tsi teiaóien ne ranontsì:ne. Sok ki' wahahská:neke' nahrénheie'. Wahèn:ron', “Sénha ne ioiánere' akíheie' tsi ní:ioht nakónhnheke'.”

<MOH id = 5 >	   9 Eh thó:ne ne Rawenní:io wahawénhahse' ne Jonah, “Tkarihwaié:ri ónhte ken ne aesana'khwénhake' tiorì:wa ne tho iokwí:rote' tsi wa'kénheie'?”

<MOH id = 6 >	  Tsi wa'tharihwa'será:ko' ne Jonah, “Tahonà:khwen' kwah ia'tekaié:ri tsi niwakena'khwèn:'en ne akíheie'!”

<MOH id = 7 >	   10 Eh thó:ne ne Roiá:ner wahawénhahse', “Kí: ó:kwire' sewahsón:ta khok ontehià:ron' nok eh thok thonsónhton' tsi saióhrhen'ne'; iah thé:nen tesatoka'tà:'on iah ni' ò:ni' í:se' tehshehià:ron – nek ki' shà:ka sehnhá:tens! 11 Tó: shé:kon niiorì:wake, akheténhrake' ne Nineveh, ne eh tho kanatowá:nen. Eh tho ki' nen' nè:'e, ísi' nón:we ne énska tewen'niáwe niwen'niawe'ehtsheráhsen niionkwè:take ne eh tho ratinákere' ne iah tehonaterièn:tare' ne tkarihwaié:ri tánon' ne karihwáksen, ò:ni' ionatiohkowá:nen ne kontitshé:nen.”
